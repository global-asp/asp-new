# Omabanana ameekulu

##
Oshikunino sha Meekulu oshali shikumwifa, oshali shiyadi omapungu, nomidika. Ashike osho shali shiwa shidule aishe okwali omabanana. Nanande Meekulu okwali ena ovatekulu vahapu, okwali ndashiiva meholamo kutya aame ndali ohole yaye. Okwali ashivinge omalupita keumbo laye. Okwa lombwelange yoo oiholekwa imwe. Ashike opali oshiholekwa shimwe ineshi lombwelange: apa hapifile omabanana.

##
Efiku limwe onda mona oshimbaba shakula shatungwa neembale shili pomutenya pondje yeumbo la Meekulu. Eshi ndapula kutya omolwashike ngaho, enyamukulo ndamona olali ashike kutya, "Osho oshimbaba shange shoumulile." Polwamba loshimbaba, opali omafo omabanana oo Meekulu ali tea angaula efimbo nefimbo. Okwali ndahala okutla nawa. "Omafo ookuninga shike, Meekulu?"Enyamukulo ndamona olali ashike kutya, "Oo omafo ange oumhulile".

##
Oshali shihokwifa neenghono oku tala Meekulu, omabanana, omafo omabanana noshimbaba shakula shatungwa neembale. Ashike Meekulu okwa tumangekumeme ndiye ndika talesha. "Meekulu, kwafenge nditale elongekido eli eshi tolilongekida..." "Kaana ino kukutikanande omutwe, fikama uninge eshi walombwelwa, " Meekulu elomwelo okwe litwa omufindo. Ame ondalya oshidudu handi lotoka.

##
Eshi ndaaluka, Meekulu onda hanga eli omutumba pondje ashike oshmbaba nomabanana kaepo. "Meekulu, oshimbaba oshili peni, nomabanana aeshe okwaya peni, openi..."Enyamukulo ndamona olali ashike kutya, "Oili monhele yange youmulile." Okwali shiudifa nai neenghono!

##
Konima yomafiku avali, Meekulu okwa tumange ndimu etele onondje yaye konduda yaye kokunangala. Inapa kalwa eshi ndayeulula omuvelo, onda kundwa kedimba lomabanana apya. Mokalimba keli meni omwali oshimbaba shakula shatungwa neembale shoumulile. Onda tuulako ndele handi finyaafinya mo edimba kamana.

##
Ewi lameekulu ola halulange eshi aifanange, "Otoningi shike? Endelela weete onondje yange." Onda endelela nditwale ondibo yaye. "Oto limemmesha shike?" Meekulu tapula. Epulo laye ola dimbulukifange kutya onda li handi limemesha eshi ndamona onhele youmulile.

##
Efiku la landula eshi Meekulu okwe uya oku talelapo meme, onda lotokela keumbo laye ndika tale vali omabanana. Okwali pena okapandi kamwe kena amwe apya nawa. Onda kufako limwe ndele handi liholeke moshikutu shange. Ondaya konima yeumbo ndele handi lilipo diva diva. Ebanana okwali lina ounyenye inandi umakela nale.

##
Mongula kushe manga Meekulu ali moshikunino ta kona oihape, onde livakelamo ame handi vandamene mo mabanana. Aeshe hanga apya.Inandi dula oku lididimika onda kufamo okapandi ka ane. Fimbo handi linyovaeke ndayuka komuvelo , onda uda Meekulu akolola pondje. Onda dula oku holeka omabanana moshikutu ndele handi piti pu Meekulu.

##
Efiku la landula olali efiku lomalandifo. Meekulu okwa penduka ongula inene. Alushe oha kufa omabanana apya nomudika akalandife komalandifilo. Efiku olo inandi yako nande diva kuye. Ashike inandi dula oku likaleka kokule naye efimbo lile.

##
Konima yefimbo konguloshi onda ifanwa ku tate na meme, oshoyo Meekulu. Okwali ndashiiva nale kutya omolwashike. Onguloshi oyo eshi nda kanangala, onda mona kutya nghina vali efiku ndika vake, kutya nee oinima ya Meeekulu, kutya nee oyo vakulunhu vange ile ngaho yovanhu vamwe velili.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Fritz David
* Language: kua
