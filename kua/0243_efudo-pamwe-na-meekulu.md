# Efudo pamwe na Meekulu

##
Ondongo na Apiyo ova kala moshilando na tate wavo. Ovali hava kala va hafela unene omafudo. Hakutya ashike ofikola oya pata. Ndele omolwaashi ohava kala vahala okuya vaka talelepo Meekulu wavo. Inakulu okwali momukunda hamu kwatwa eeshi wali uli popepi netale.

##
Ondongo na Apiyo okwali va hafa unene shaashi oshali efimbo loku katalelapo Meekulu wavo vali. Onguloshi yatetekela ova longela eendjato davo ndele tava kala velilongekidila olweendo londjila lile okuya kuinakulu komukunda. Eemofi okwali devalondoka ndele ova kala ashike tava popi kombinga yefudo oufiku aushe.

##
Ongula eshi kwasha, ovaya medimo londjila vayuka komukunda noshihauto sha tate wavo.Ovashinga vakoyelela eendudu, oinamweno yomofuka nomapya o tee. Ovali tava imbi voo tava valula omatuwa.

##
Konima yefimbo ounona okwali valoloka ndele tava kofa.

##
Xe okwe vapendula eshi vafika komukunda. Ovahanga inakulu Nyar-Kanyada afuwapo pokamate koshi yomuti. Nyar-Kanyada melaka lo Luo, otashiti "omona kadona wovanhu vova Kanyada" Okwali omukainhu muwa yee okuna eenghono.

##
Nyar-Kanyada okwe va tambulako nawa meumbo taimbi yee tanyande nehafo eumbo alishe.Ovatekulu okwali vahafa unene oku mupa omaano oo kwali vemu etela koshilando. "Tete natu patulule omaano ange," Ondongo tati. "Ahawe ange oo tete!" Apiyo tati.

##
Konima eshi apatulula omaano, Nyar-Kanyada okwa yambeka ovatekulu vaye pamukalo womufyuululwakalo wavo.

##
Konima Ondongo na Apiyo ovaya pondje. Ovaka taataa oupuka veenghanga noudila.

##
Ova kala nokulonda komiti voo tava danauka nomeva metale.

##
Eshi kwatoka ova alukila keumbo valye ouvalelo. Manga ina vamana okulya voo ova kwatwa keemofi, ovali tava nyongila!

##
Efiku la landulako, tate wavo okwa shinga ashune koshilando evafiyapo na Nyar-Kanyada.

##
Ondongo na Apiyo ova kala noku kwafela inakulu noilonga yomeumbo. Okwali hava katyava noku kateka omeva. Okwali yoo hava katoola omai noku kona oihape moshikunino.

##
Nyar-Kanyada okwa longa outekulu oku teleka oshifima noku shilya nomunghoka. Okwe valonga yoo okunings olwishi lo coconut noku lilya noshi yayofwa.

##
Ongula imwe, Ondongo okwa kalifa eengobe Meekulu waye. Oda fadukila kepya lamushiinda.Omunafaalama okwali ahandukila Ondongo unene. Okwa tilifa kutya oimuna ote idiinini fiku olo shaashi oya lyapo oikunwa yaye. Opo oimuna ih kaye omapya ovanhu vali.

##
Mefiku limwe, ounona ovaya nainakulu Nyar-Kanyada komalandifilo. Okwali enapo okafitola havslandifa oihape, Ofyuuka nee fewa. Apiyo oku hole oku lombwela ovalandi eendado doilandomwa. Ondongo yee ohalongele oinima oyo ovalandi valandwa.

##
Konima ngeenge vadimbuka oha vanhu pamwe otee yo chai. Ohava kwafele inakulu oku valula oimaliwa oyo alandifa fiku olo..

##
Konima yefimbo lixupi efudo olali lapwako nounona ovali vena oku shuna koshilando. Nyar-Kanyada okwa pa Ondongo ekopi yee Apiyo temupe ombidja youtalala. Okwe valongelela oikulya yavo yolweendo.

##
Eshi tate wavo evaila, kavali vahala okuya. Ounona ova indila Nyar-Kanyada aye pamwe navo koshilando. Yee okwe limemesha ndee tati, "Ame onda kulupa nokuya koshilando. ohandi muteelele mwaalukile vali komukunda."

##
Ondongo na Apiyo aveshe ova papatela inakulu ndele tave mulekele.

##
Eshi Ondongo na Apiyo vaalukila kofikola ova hepaulila ookaume kavo numbi onghalamwenyo yokomukunda. Ounona vamwe okwali veudite kutya onghalamwenyo koyomukunda oilixwepo. Ashike konyala, keshe umwe okwa dimina kutya. Ondongo na Apiyo okwali vena Meekulu wavo muwa.

##
* License: [CC-BY]
* Text: Violet Otieno
* Illustration: Catherine Groenewald
* Translation: Fritz David
* Language: kua
