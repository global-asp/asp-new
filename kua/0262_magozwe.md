# Magozwe

##
Moshilando sho malipyakidilo mo Nairobi shoo oshina onghalo ya yooloka no ka muna efiloshisho ngaashi keumbo, omwa kala ongudu yovamati vehana momaumbo omo ha vadi. Oha vatambulako efiku keshe lili ngaashi lili. Ongula yefiku limwe, konima eshi ovamati ava va penduka ova yalulula oishiinda yavo polupanda olo la li la talala. Opo va nee ve likufe outalala ova tema omundilo noimbodi. Mokati kongudu yovamati omwa li muna umwe haifanwa Magozwe. Yee oye ali mushona kuvakwao.

##
 Eshi ovakulunhu va Magozwe va xulako okwali ashike ena eedula dili nanho. Okwaya a ka kale naxekulu . Xekulu ka kwali ena efiloshisho naye. Yee ka kwali hemupe oikulya yawana. Navali okwali he mulongifa oilonga ihapu idjuu.

##
Ngeenge Magozwe ta ngongota ile ena omapulo xekulu okwali hemu denge yee tatii " ove elai neenghono ito dulu oku lihongosha. Konima yeedula nhatu do kuhepekwa Magozwe okwa fadukapo xekulu . Okwa ka kala hadi momapandaanda.

##
Onghalo yomomapandaanda okwali idjuu, novamati vahapu ovo velimo oha va nyengwa oku mona oikulya keshe efiku. Omafimbo amwe oha vakwatwa po , nefimbo limwe oha va dengwa. Ngeenge tava vele kapena nande omunhu he va twala koshipangelo. Ongudu ei oya li hai xupu moimaliwa ishona oyo vakufa moku ehela , mokulandifa oinailona nomoyeekelwashi oyo haidulu oku alulwa. Onghalamwenyo okwali idjuu unene shaashi omwalli muna eengudu ha di ndjifafana doo ta di lu tadi kondjo di kale dina eenghono moshilando.

##
Efiku limwe manga Magowe ta hadaula mendoloma loimbodi, okwe litwa mo okambo kouhokololo ka kaka koo oka kulupa. Okwe ka wapaleka omakako ndele te ka tula moshako. Okudja opo okwa kala nee he kakufamo moshako keshe efiku yee ta tale omafano. Yee ka kwali eshii oku lesha oitya.

##
Omafano okwali ta a ulike ehokolololo lomumati aka ninga omushingidila eshi a kula. Magowe okwa kala ha tu ondjodi yomutenya eshi naye ta kala omushingidila. Omafimbo amwe oha kala ta dilaadila ewete afa oye omumati ou eli mehokololo.

##
Okwali kwa talala na Magozwe okwali a fikama pomadidiliko opeendjila ta ehela. Omulumenhu umwe okwa enda a yuka kuye ndele tati " Halo edina lange aame Thomas . Oha ndi longo popepi, ponhele ili apa to dulu oku pewaposha shokulya, omulumenhu osho emulombwela. Okwa ulika ketungo loluvala lishunga lina oipeleki itwima eulu ndele tatii "onde lineekela oto dulu okuyako uka pewe oikulya". Magozwe okwa tala komulumenhu ndele ta tale keumbo, , okwa nyamukula tati " eeheno shiimba" Magozwe ta nyamukula ndele yee ta pilameneko.

##
Konima yeemwedi da landulako ongudu younona ovo vehena omaumbo omo ha vadi ova ka ikilila oku mona Thomas momundingonoko. Okwali e hole okupopya novanhu unene tuu ovo havadi momapandaanda. Okwali omunandjungu nomulididimiki, ka kwali ha ngwenyauna ovanhu yee okuna efimaneko novanhu. Ovamati vamwe ova tameka okuya keumbo loluvala lishunga loipeleki i twima eulu vakapewa oikulya pefimbo lomutenya.

##
Magozwe okwali eli omutumba polupanda ta tale omafano eshi Thomas euya okukala omutumba puye vashaama. "Ehokololo ota li popi kombinga yashike"? Thomas ta pula. "Ota li popi kombinga yomumati a ninga omushingidila", Magozwe ta nyamukula. "Omumati olye edina laye?" Thomas ta pula." "Ka ndishishi, ka ndishi oku lesha" Magozwe ta nyamukula nengungumano.

##
 Eshi va shakena, Magozwe okwa tameka oku hokololela Thomas kombinga yonghalamwenyo yaye mwene. Ehokololo laye okwali ta popi kombinga ya xekulu nemeumbo tomenho olo lemukufamo meumbo laxekulu . Thomas okwali ha pwilikine alushe noukeka, iha nyamukula luhapu , yee ina lombwela nande Magozwe kutya okuna oku ninga po shike.

##
Pefimbo lefiku ledalo la Magozwe eshi a wanifa eedula omulongo, Thomas okwe mupa okambo kouhokololo. Omwali muna okahokololo ta ka popi kombinga yomumati a kulila komukunda ndele ta kaninga omudanitanga a fimana. Thomas okwa leshela Mazogwe okahokololo oikando ihapu fiyo efiku limwe e mulombwela tati "ondi wete efimbo olafika opo uye koskola ove u ke lihonge oku lesha". "oushi uditeko ngahelipi?" Thomas okwa hokolola kutya okushi onhele imwe opo hapa dulu oku kala ounona voo ta va yi kofikola.

##
 Mazogwe okwali ta dilaadila onhele ei ipe no kuya kofikola. Ota shi ka kala nga helipi pamwe xekulu okwali eli mondjila, yee pamwe omulayi shili unene nokulihonga? Ngeenge ounona vakwao ove mu denge ngeenge ayi monhele ei ipe?Okwali a tila " Shiimba oshili vali xwepo oku kala momapandaanda." Osho elipula.

##
Okwa holola oumbada waye ku Thomas. Efimbo nefimbo Thomas okwe mu kwashilipaleka kutya onghalamwenyo otai kala iwa konhele ipe.

##
Okudja opo Magozwe okwa tembukila monduda ipe meumbo loipeleki i twima omafo. Monduda okwali ha va kalamo novamati vaavali ovo a hanga mo. Meumbo oha mu kala ounona veli omulongo aveshe aveshe kumwe.

##
Magozwe osho a ta meke ofikola, ashike okwali shidjuu kuye. Okwali a pitililwao kushihapu. Omafimbo amwe okwali a hala okushuna monima. Ashike okwali ha dilaadila kombinga yomushingidila nomudanitanga venya va hokololwa mokambo kouhokololo. Ngaashi naana voo, yee naye ina shuna monima.

##
Magozwe okwali eli omutumba moluumbo keumbo loluvala lishunga noipeleki i twima omafo, ta lesha okambo kouhokololo a dja nako kofikola. Thomas okwe ya ndele ta kala omutumba va shaama naye. "Okambo ota ka popi kombinga yashike?" Thomas ta pula. "Ota kapopi kombinga yomumati a ninga omulongifikola." Magozwe ta nyamukula. " Omumati olye edina laye?" Thomas ta pula. "Edina laye o Magozwe." Magozwe ta nyamukula nelimemesho.

##
* License: [CC-BY]
* Text: Lesley Koyi
* Illustration: Wiehan de Jager
* Translation: Bertha Haimbodi
* Language: kua
