# Inkoko ne Ciyongoli

##
Inkoko ne Ciyongoli fyali fibusa. Nomba lyonse baaleecimfyanya. Ubushiku bumo, baatontonkenye ukuti bateye umupila pakuti bamone uwaishibishe ukuteya.

##
Baile ku cibansa ca mupila no kwamba ukuteya. Inkoko yali iyayangukilwa nomba Iciyongoli calyangukishe ukucilapo. Inkoko yapantiile ukutali nomba Iciyongoli capantiile ukutali ukucilapo. Inkoko epakwamba ukumfwa ububi.

##
Baumfwene ukuti kube ukupantafye iyakwingisha mu cipanda. Iciyongoli ecabalilepo ukwikata mu cipanda. Inkoko yaingishafye kamo. Epakucinjana pakuti Inkoko nayo yaba mukwikata mu cipanda.

##
Iciyongoli epakupanta no kwingisha. Iciyongoli cabela no kwingisha. Iciyongoli cauma iyakumutwe no kwingisha. Iciyongoli caingisha utukato tusaano.

##
Inkoko yalifulilwe ukuti yaluusa umupila. Iciyongoli caatampile ukuseka umunankwe pantu aaleilishanya.

##
Inkoko yalifulilwe saana yasoba iciyongoli no kucilya.

##
Cilya inkoko ileeya ku Å‹anda, yakumanya nyina wa ciyongoli. Nyina waciyongoli eipusha ati, "Bushe naumonako umwana wandi?" Inkoko tayayaswike nangu cimo. Nyina wa ciyongoli tepakusakamana.

##
Elyo nyina wa ciyongoli aumfwile akalishiwi akanoono. "Mutuule maayo!" Nyina wa ciyongoli aloleeshalolesha no kumfwikisha. Ishiwi lyaleefuma mu mala ya nkoko.

##
Nyina wa ciyongoli epakupunda ati, "Bomfya amaka yobe mwana wandi!" Iciyongoli limo cilanunka ububi saana, no kumfwika ububi mu kanwa. Inkoko epakwamba ukumfwa ububi.

##
Inkoko yalibyolele. Yamina amate kabili yafwisa. Elyo yatesula no kukoola. Yakoola kabili. Iciyongoli tepabubi.

##
Inkoko yakoola mpaka yakoola Iciyongoli icali mu mala. Nyina wa ciyongoli no mwana wakwe efyo baninine ku cimuti eko babelama.

##
Ukufuma apopene inkoko ne fiyongoli fyalipatana.

##
* License: [CC-BY]
* Text: Winny Asara
* Illustration: Magriet Brink
* Translation: Sandra Mulesu
* Language: bem
