# Ubushiku nafumine kung'anda ukuya kukalale

##
Icitesheni ca sacha mumushi wandi pali abantu abeni nama scha ayaisula. Panshi ninshi pali nafimbi ifyakulonga. Bakaponya ninshi balependilila ukuleya ama sacha.

##
" Kukalale! kukalale! Abaleya kumasamba!" Nabomfwa bale punda, iyi esacha nfwile nanina.

##
Sacha ninshi ilinamukwisula, nomba abantu bacili baleisunka ukwingila. Bambi balongele ifipe munshi yasacha. Bambi balongele mutushimbi mukati.

##
Abalenina baleipatika pakuti bafwaye apakwikala mucintu bwingi. Bana mayo abali nabana balikele bwino palwendo pantu lutali.

##
Efyo naipatikishe kwiwindo. Ebonapalamene nabo balifukatile icola ca katapa katapa. Bafyele indyato ishakale, ikoti ilyasapuka nokumoneka abasakamana.

##
Nalolesha panse ya sacha, ukumona uku nesha umushi wandi, umushi uonakulilamo. Ukuya kukalale.

##
Bapwisha ukulonga nabantu bonse baikala. Abakushitisha ninshi bacili balepitana muli sacha ukushitisha amakwebo yabo kubantu. Cilamuntu alepunda ifyo aleshitisha. Ifingi fyalensekesha.

##
Bamo bamo bashita ifyakunwa, nambi bashita ifyakulya nokwanba ukulya. Abashakwete indalama ngaine twaletambakofye.

##
Ifyalecitica fyaisa fulunganishiwa nauta ya sacha, iyi uta yakutila twalaima nomba. Kondakita epakupundila bakashitisha ati bafumine panse.

##
Ifyalecitica fyaisa fulunganishiwa nauta ya sacha, iyi uta yakutila twalaima nomba. Kondakita epakupundila bakashitisha ati bafumine panse.

##
Cilya Sacha ilefuma mu chitesheni. Nalengela pawindo. Nasakamana nati bushe nkatala bwele kumushi nafuti.

##
Cilya tuleya, muli sacha mwakaba. Naisala amenso ukuti ningashipulako.

##
Nomba amano yandi yabwelela kung'anda. Bushe bamayo bakabafye bwino? Bushe bakalulu bandi bakambweshesha indalama? Bushe ndume yandi akulaibukisha ukutapili ifilimwa fyandi?

##
Munshila naya neswatila amashina yancende ukwaleikala bayama mukalale. Ncili ndetamanshila naponenamutulo.

##
Panuma yansa pabula, nabuka pakunfwa icongo, baleita abantu abalebwekelamo kumushi kumwesu. Nasompola akacola nokufuma muli sacha.

##
Sacha yalebwekelamo yaya ileisula bwangu bwangu. Nombalinefye yalaima ukubwekelamo kukabanga. Icikalamba uli ine nomba kwamba ukufwaya ukwikala bayama.

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: Sandra Mulesu
* Language: bem
