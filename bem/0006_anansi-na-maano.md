# Anansi na Maano

##
Mu nshita yakale saana, abantu tabaishibe nangu cimo. Tabaishibe ifyakubyala ifilimwa nangu ukupikula, nangu ukupanga ifibombelo fya fyela. Leesa Nyame uwali mu muulu umutali ewakwete amaano yonse mu caalo. Aayasungile mu nongo.

##
Ubushiku bumo, Nyame apeele Anansi inongo ya maano. Lyonse ilyo Anansi aalelolesha mu nongo, alesambililamo icintu cimo icipya. Caliweme nganshi.

##
Anansi mu kuitemwa, aatontonkenye ati, "Ndesungila inongo pa muulu wa muti uutali pakuti tailubile. Lyena ninshi ikabafye yandi neeka!" Apikula intambo iitali, aipomba ku nongo no kuikaka pa mala. Atampa no kuniina ku cimuti. Nomba cali icayafya ukuniina icimuti ne nongo pantu yalemupunka mu makufi cila nshita.

##
Inshita yonse ii, umulumendo umwana uwakwa Anansi aiminiine mwisamba lya muti aletamba. Epakusosa ati, "Bushe teeti cangukeko nga mwakakiliile inongo panuma?" Efyo Anansi aeseshe ukukaka inongo ya maano panuma, awe no kwanguka cayanguka.

##
Ukwabula ukupoosa ne nshita afika na pamuulu wa muti. Nomba atala iiminina no kutontonkaya ati, "Nine mfwile ukukwata amaano yonse, nomba apa umwana wandi akwatapo amaano ukuncila!" Anansi afulwa icibi. Apoosa ne nongo panshi ya cimuti.

##
IÅ‹ongo yapona panshi yatobaika. Amaano nomba yabafye ya muntu onse. Ukufuma apo, efyo abantu baishibe ukulima, ukupikula no kufula ifishimbi na fimbipo ifyo abantu baishiba ukucita pali leelo.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Sandra Mulesu
* Language: bem
