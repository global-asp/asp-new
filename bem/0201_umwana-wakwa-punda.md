# Umwana wakwa Punda

##
Umukashana umunono ewabalilepo ukumona icinjelengwe akatalamukila.

##
Ilyo icinjelengwe cafikile mupepi, amwene ukuti ni namayo uwali sana pabukulu.

##
Nensoni shakwe, umukashana umunono alikosela na ukupalama mupepi na namayo. "Tufwile twamusunga pamo naifwe, "umukashana umunono uwatemenwe ukwikala na bantu ali ipeleshe. "Tulemusunga bwino na umwana wakwe."

##
Panonofye umwana ali munshila. "Sunka!" "Leta amalangeti!" "Amenshi!" "Suunkaa!!!"

##
Nomba ilyo bamwene umwana, bonse balitolokela kunuma mu kusunguka. "Punda?"

##
Bonse batampile ukusushanya. "twacitila tulesunga umwana naba nyina mutende, efyo twalacita, "efyo bamobamo basosele. "Nomba bakatuletela ishamo!" efyo bambi basosele.

##
Efyo nomba namayo aisangile eka nakabili. Taishibe ifyakucita na icinjelengwe ca mwana. Taishibe ifyakucita umwine.

##
Panuma alisuminafye ukuti ali mwana wakwe elyo nao ali ninyina.

##
Nomba, ngacakuti umwana talekula, alifye umunono, fyonse nga fyalipusana. Lelo umwana wa punda alikulile sana icakuti aleka ukukumana mu numa yaba nyina. Elyo nangu eshe shani, ificitwa fyakwe tafyali fya buntu. Inshita yonse ba nyina balifye abanaka na icifukushi. Limo limo balemupela incito sha nama.

##
Punda alifye awa lubana elyo atampile ukumfwa na icifukushi. Teti acite icili conse. Teti abe ifili fyonse. Ali fulilwe sana icakuti, ubushiku bumo, alipantile ba nyina bapona na panshi.

##
Punda alyumfwile insoni. Atampile ukubutuka ukuya ukutali sana.

##
Ilyo Punda alekele ukubutuka, palifita, aluba na ukuluba. "Hee haw?" atotosha munfifi panono panono. "Hee Haw?" Iciunda caumfwika. Ali eka. Aipeteka sana, apona namutulo utwine twine utwamalangulushi.

##
Punda ukubuka asanga shikulu bantu uwo taishibe alemulolesha. Alolesha mu menso yakwa shikulu bantu atendeka ukumfwa icicetekelo.

##
Punda aile mu kwikala na shikulu bantu, uwa mufundile inshila sha kwikalilamo ishingi. Punda alyumfwile na ukusambilila, cimo cine na shikulu bantu. Baleyafwana na ukusekela pamo.

##
Ubushiku bumo, shikulu bantu aipwishe punda ukumusenda pamulu wa lupili.

##
Pamulu mu makumbi basendama. Punda alotele banyina abalwele balemwita. Ilyo abukile...

##
...amakumbi yaliya pamo na umunankwe, shikulu bantu.

##
Panuma punda alishibe ifyakucita.

##
Punda alisangile ba nyina, beka balelosha umwana uwalubile. Baliloleshanya akashita akatali. Elyo bakumbatana sana.

##
Umwana wa donkey na banyina bali kulila pamo elyo balisanga inshila ishingi ishakwikala pamo. Panono panono, bonse ababashinguluka, balupwa bambi balitampa ukwikala bwino.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: AGNES CHIBAMBA
* Language: bem
