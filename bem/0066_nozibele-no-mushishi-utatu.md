# Nozibele na Umushishi utatu

##
Munshita yakale, abakashana batatu baile mukuteba inkuni.

##
Kwali ukwakaba sana, eyo baile mumumana mukowa. Bayangele nokowa mumenshi.

##
Elyo baimwene ati bwaila. Babutukile ukubwelela kumushi.

##
Cilya bapalamina kumushi, Nozibele aikete mumukoshi. Alilaba akakufwala mumukoshi, "Napapata nshindikeniko!" Nomba abanankwe bamukanina.

##
Nozibele epakubwekelamo kumumana eka. Asendel akakufwala mumukoshi nokubweluluka bwangu bwangu ku mushi. Nomba aliluba munfifi.

##
Akatalamukila, amona ulubuto mukasaka. Eko aya bwangubwangu mukukonkosha pacibi.

##
Camupapwishe ukuti imbwa eyaiswile kucibi nokumwipusha, "Finshi ulefwaya?" Nozibele ati "Ninduba eico ndefwaya aponingasendama", embwa aiti "Ingila pantu nalakusuma!" Nozibele epakwingila.

##
Imbwa epakumweba ati, "njipikilako!" Nozibele ati "nomba nshatala ipikilapo imbwa." Imbwa aiti "Ipika pantu nalakusuma". Efyo Nozibele aipikile imbwa ifyakulya.

##
Imbwa aiti, "Njanshikila ubusanshi!" Nozibele ati "nshatala anshikapo ubusanshi bwambwa." Imbwa aiti, "njashikila ubusanshi pantu nalakusuma"! Efyo Nozibele ayanshike ubusanshi.

##
Cilabushiku aleipikila imbwa nokuicapila. Bushiku bumo imbwa aiti, "Nozibela, lelo nalaya mukutandalila abanandi. Upyange ing'anda, wipike ifyakulya, uwashe nokuwasha eponshila bwela.

##
Cilyafye imbwa yaya, Nozibele asenda umushishi utatu mumutwe. Abika umushishi umo pabusnahi, umbi kunuma yacibi elyo umbi mwicinka. Efyo abutwike ukuya.

##
Elyi imbwa yabwelele, yaambile ukufwaya Nozibele. yapunda aiti "Nozibele ulikwisa?" Umushishi wali mwisamba lyabusanshi lyabalilapo aliti "ndimuno!" Iyakonkelepo aliti "Indikunuma yacibi". ishiwi Ilyabutatu aliti, "ndimwicinka".

##
Eyo imbwa yaimwene ukuti Nozibele naicenjesha. Epakubutuka ukukonamo ukuya kumushi. Nomba bandume yakwa Nozibele baleilolela nefimiti. Imbwa epakupilibuka nokubwekelamo ukufumapo tayatalile aimoneka nakabili.

##
* License: [CC-BY]
* Text: Tessa Welch
* Illustration: Wiehan de Jager
* Translation: Sandra Mulesu
* Language: bem
