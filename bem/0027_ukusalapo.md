# Ukusalapo

##
Mu mushi wandi mwali amafya ayengi. Twalitantame umulongo pakuti twingatapa ameenshi kuli pompi umo.

##
Twaleeloleela ifyakulya ifyakupeelwa ukufuma ku bantu bambi.

##
Twaleekoma amayanda yesu bwangu pa mulandu wa bapuupu.

##
Abaana abengi balilekele isukulu.

##
Utukashana twaleebomba incito ya kuwamya mu mayanda mu mishi imbi.

##
Utulumenda twaleyangala mu mushi ninshi bambi baleebombela mu mabala.

##
Umwela nga wapuupa, ifipepala bapoosa fyalesama ku miti na ku malinga.

##
Abantu baleicena ku mabotolo ayatobeka ayaleeposwa iciposweposwe.

##
Ubushiku bumo, ameenshi yapwa kupompi ne fipe fyesu tafyakwete ameenshi.

##
Bataata baile cila Å‹anda mukuwita abantu ukwisasangwa ku cilye ca mushi.

##
Abantu baishileikala mwisamba lya muti no kukutika.

##
Bataata epakwima abati, "Tufwile ukubombela pamo pakuti tupwishe amafya yesu."

##
Umwana wamyaka cine-konse-konse uweshina lya Juma, uwaikele pa mulando abilikisha ati, "Kuti nabombako umulimo wa kuwamya."

##
Namaayo umo ati, "Banamaayo kuti twabombela pamo ukulima ifyakulya."

##
Shitaata umbi aiminina ati, "Bashitaata bakemba icishima."

##
Bonse twapundila pamo atuti, "Tufwile ukwalula imikalile yesu." Ukufuma bulya bushiku twabombele pamo mukupwisha amafya yesu.

##
* License: [CC-BY]
* Text: Ursula Nafula
* Illustration: Vusi Malindi
* Translation: Sandra Mulesu
* Language: bem
