# Ifyalandile nkashi yakwa Vusi

##
Ubushiku bumo ulucelo Vusi balimwitile kuli ba nakulu, "Vusi, napapata twala ilini ili ku bafyashi bobe. Balefwaya ukupanga keke iyikalamba iya pa bwinga bwakwa nkashi yobe."

##
Munshila pakuya ku bafyashi bakwe, Vusi akumenye abalumendo babili baletola fuluti. Umulumendo umo asompwele ilini kuli Vusi alitoba ku cimuti. Ilini lyalitobeke.

##
"Finshi wacita?" Vusi ali lilile. " Ilini lilya lyaciba lya keke. Keke yaciba yapa bwinga bwakwa nkashi yandi. Finshi nkashi yandi alalanda nga takwabe keke ya bwinga.?

##
Abalumendo balilombele ubwelelo pa kutumfya Vusi. " Tapali ifyo twingacita pali keke, lelo senda inkonto upele nkashi yobe," efyo umo asosele. Vusi alikonkenyepo ubulendo bwakwe.

##
Munshila akumenye abaume babili balekula ing'anda. " Kuti twabomfyako icimuti ico icakosa?" efyo umo aipwishe. Lelo icimuti tacakosele icakukulilako, efyo caputwike.

##
"Finshi wacita?" Vusi ali lilile. "Ico icimuti caciba bupe bwakwa nkashi yandi. Abatola ama fuluti ebacimpela icimuti pantu ba citoba ilini lya keke. Keke yaciba yapa bwinga bwakwa nkashi yandi. Nomba tapali ilini, tapali keke, elyo tapali na ubupe. Finshi nkashi yandi alalanda?

##
Bakakula balilombele ubwelelo paku kontola icimuti. "Tapali ifyo twingacita pali keke, lelo bula ifyani ifi upele nkashi yobe," efyo umo asosele. Lelo Vusi alikonkenyepo ubulendo bwakwe.

##
Munshila, Vusi akumenye umulimi na ing'ombe. "Yangu ifyani ifi ubusuma, kuti nalyapo utunono?" efya ipwishe ing'ombe. Lelo ifyani fyaliweme sana icakuti ing'ombe yalilile fyonse.

##
"Finshi wacita?" Vusi ali lilile. "Ifyani ifyo fyaciba bupe bwakwa nkashi yandi. Bakakula bacimpela ifyani pantu ba cikontola icimuti icacifuma ku batola amafuluti. Abatola amafuluti ba cimpela icimuti pantu bacitoba ilini lya keke yakwa nkashi yandi. Keke yaciba yapa bwinga bwakwa nkashi yandi. Nomba tapali ilini, tapali keke, elyo tapali na ubupe. Finshi nkashi yandi alalanda?

##
Ing'ombe yali lomba ubwelelo pali bu kaitemwe. Umulimi ali sumina ukuti ing'ombe iye na Vusi nga ubupe bwakwa nkashi yakwe. Efyo Vusi akonkenyepo.

##
Lelo ingo'mbe yalibutwike ukubwelela kuli shibulimi panshita ya cakulya ca mulalilo. Na Vusi alilubile pa bulendo bwakwe. Afikile ku bwinga bwakwa nkashi yakwe ubushiku sana. Abeni baitile ninshi nabatampa na ukulya.

##
"Nalacita shani?" Vusi ali lilile. "lIya ing'ombe iyi butwike yali ya bupe, pa fyani bakakula bampele. Bakakula bacimpela ifyani pantu ba cikontola icimuti ica cifuma ku batola ama fuluti. Abatola ama fuluti ba cimpela icimuti pantu ba citoba ilini lya keke. Keke yaciba yapa bwinga. Nomba tapali ilini, tapali keke, elyo tapali na ubupe."

##
Nkashi yakwa Vusi alikutumene panshita iyitali, elyo asosele ati, nshisakamene pa fyabupe, nangu ukusakamana pali keke! Nintemwe ukuti bonse tuli kuno abansansa. Nomba fwaleni ifyakufwala fyenu ifisuma elyo tusefye ubu bushiku! Nacine efyo Vusi acitile.

##
* License: [CC-BY]
* Text: Nina Orange
* Illustration: Wiehan de Jager
* Translation: AGNES CHIBAMBA
* Language: bem
