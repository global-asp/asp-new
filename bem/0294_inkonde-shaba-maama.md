# Inkonde shaba maama

##
Ibala lyaba maama lyali ilisuma sana, mwali amasaka, amale, na tute. Nomba ifisuma palifyonse ni nkonde. Nangula bamaama bakwete abeshikulu abengi, Nalishibe ukuti nine batemwishishe. Balenjita lyonse kung'anda kumwabo. Balenshimikilako notwankama tumotumo. Nomba kwali inkama imo iyo bashanjebeleko. Uku balefumbika inkonde.

##
Bushiku bumo namwene bamaama nababika icimuseke pakasuba panse yang'anda. Ilyo nabepwishe batile "museke wankama". Mupepi nomuseke pali amabula yankonde ayenji aya bamaama balepilibula inshita nenshita. Nalefyaisha ukwishiba, eyo nabepwishe, "mabula yafinshi aya maama?" Banjaswikefye abati "Mabula ya nkama yandi"

##
Calinshansamusha ukutaamba, bamaama, inkonde, amabula yankonse, nomuseke uukulu. Nomba bamaama epakuntuma ukuya bombako utumilimo tumbi. Elyo nabebe nati, "Maama napapata lekeni imboneko efyo mucita..." Bamaama epakuti, "uluufwa, cita ifyo nakweba endesha" Efyo naile ulubilo.

##
Nishi nabwelele, nasangile bamaama nabekala panse, nomba tapali inkonde angula umuseke. "Maama umuseke ukikwisa, nenkonde shilikwi?" Bamaama epakuti "Fili kuncende yandi iya nkama". Naliufwa ububi sana.

##
Panuma yanshiku shibili, bamaama bantumine mukusenda inkoto yabo kumuputule. Cilya naisulafye icibi, akacena kankonde ishapya kampokelela. Kukati ekwali umuseke wankama. Ninshi nabafisa bwino bwino mubulangeti bwakale. Nafimbulapo nanunshako akacena akasuma.

##
Ishiwi lyaba maama epakuntinya lintu banjutile. "Finshi ulecita? Endesha ndetela inkoto". Efyo naendeshe ukutwala inkoto, bamaama epakunjipusha ati, "Finshi uleseka". Cilya banjipusha elyo naibukisha ukuti ncili nesekelela pakusanga incende yankama yaba maama.

##
Ubushiku bwakonkelepo, elyo bamaama baishile mukupempula bamayo, nabutukile kumwabo mukumona inkonde nakabili. Nasanga umusemo wankonde ishapya. Nasendako lumo nafisa mwilaya. Nasha nafimbapo bwino bwino nakabili. Nabutukila kulukungu lwang'anda nokulya ulukonde bwangu bwangu. Iyi nkonde yali iyalowesha ukucila palishonse inkonde nalyapo.

##
Ubushiku bwakonkelepo, elyo bamaama baile mwibala mukuswa umusalu, Naliya lushenshe muku lengela pa nkonde. Ninshi shonse shili mukupya. Efyo nasendelemo shicne. Cilya ndebendelela kucibi, naunfwa bamaama balekola panse. Efyo nafishile inkonde mwilaya nokuya bapita epobali.

##
Ubushiku bwakonkelepo, bwali bushiku bwakushitisha ku maliketi. Bamaama babukile lucelocelo. Baletwala inkonde ishapya na tute lyonse mukushitisha kumaliket. Nshacelele mukubamona, nomba nalibafuluka.

##
Mucungulo, bamayo, batata na bamaama efyo banjitile. Naishiba nelyashi. Ubushiku bulya lintu naile mukusendama, nasambilile ukuti nshakabwekeshepo ukwibbila bamaama, abafyashi bandi nangu umuntu umbi nakabili.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Sandra Mulesu
* Language: bem
