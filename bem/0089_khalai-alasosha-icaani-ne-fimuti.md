# Khalai Alasosha Icaani ne Fimuti

##
Uyu ni Khalai. Ali na imyaka cine-lubali. Ishina lyakwe mu lulimi lwakwe, ulwa Cilubukusu lipilibula "umusuma".

##
Lyonse Khalai nga ashibuka alasosha icimuti ca macungwa ati: "We cimuti ca macungwa, napaapaata kula, utwaale na macungwa ayaapya ayeengi."

##
Khalai nga aleenda lyonse pa kuya ku sukuulu alasosha icaani ati: "We caani, napaapaata moneka uwayemba elyo kabili wilauma."

##
Khalai nga asaanga amaluba ya mpanga nayo alayeba ati: "Mwe maluba muleebalula bwino-bwino pakuti ndeswako no kubiika mu mushishi wandi."

##
Khalai nga afika ku sukulu, lyonse alasosha icimuti icabeela pakati ka lubansa lwe sukulu ati: "We cimuti, napaapaata kula utwale ne misambo iyakutupeela icintelelwe icakuti tuleikalamo pa kubelenga."

##
Elyo kabili, Khalai alasosha utumuti utwacingilila isukulu ati: "Mwe tumuti mube abakosa saana pakuti mulelesha ifipondo ukwingila mukati ke sukulu lyesu."

##
Khalai nga ainuka lyonse, alaya mu kupempula icimuti ca macungwa no kucipusha ati: "Bushe amacungwa yobe na nomba tayalapya?"

##
"Amacungwa yacili ayabishi!" efyasosa Khalai. "Nkesa kumonako mailo we mucungwa‚Äù efyasosa Khalai. Limbi lyena nkasanga naukwata icungwa ilyapya."

##
* License: [CC-BY]
* Text: Ursula Nafula
* Illustration: Jesse Pietersen
* Translation: Margaret Nambao, Agnes Chileshe Chibamba
* Language: bem
