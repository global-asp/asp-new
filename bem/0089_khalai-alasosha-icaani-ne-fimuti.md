# Khalai alitemwa ifilimbwa

##
Uyu ni Khalai. Ali nemyaka cinelubali. Mu Cibemba, Ishina lyakwe lipilibula "umuntu umusuma".

##
Lyonse Khalai nga ashibuka alalaanda ku cimuti cama cungwa ati: "Wecimuti cama cungwa, napapaata kula, utwaale namacungwa ayeengi, utupeleko tulyeko."

##
Khalai nga aleenda lyonse pakuya kusukuulu alalaanda kufyani ati: "We cani, napapaata moneka uwayemba elyo kabili wilauma."

##
Khalai nga asaanga amaluba yampanga nayo alayeba ati: "Mwe maluba mulebaluula bwino bwino pakuti ndeswako nokufwala mumutwe wandi."

##
Khalai nga afika kusukulu, lyonse alalaanda kucimuti icabeela pakati kalubansa lwesukulu ati: "Wecimuti, napapaata kula utwale nemisaambo iyakutupeela icintelelwe icakuti tuleikalamo pakubeleenga."

##
Elyo kabili, Khalai alalaanda kulupango lwesukulu ati: "We lupango ube uwakosa saana pakuti ulelesha ifipondo ififwaya ukwingila mukati ke sukuulu lyesu."

##
Khalai nga ainuka lyonse, alaya mukupempula icimuti camacungwa nokucipuusha ati: "Bushe amacungwa yobe nanoomba tayalapya?"

##
Aaaa! Amacungwa yacili ayabishi! Nkesa kumonako nakabili mailo. Limbi nkasangako nangu icungwa limo nalipya.

##
* License: [CC-BY]
* Text: Ursula Nafula
* Illustration: Jesse Pietersen
* Translation: Margaret Nambao, Agnes Chileshe Chibamba
* Language: bem
