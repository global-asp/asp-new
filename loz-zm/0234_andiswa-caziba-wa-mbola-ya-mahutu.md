# Andiswa caziba wa mbola ya mahutu

##
Andiswa nabuha bashimani inge balaha mbola yamahutu. Nanani takazo ya kubapala ni bona. Hakupa muluti kuli haitute ni bona.

##
Muluti wa mbola haiswala mwa manoka. "Fa sikolo se, ki bashimani feela baba lumelelizwe kubapala mbola ya mahutu," habulela.

##
Bashimani ba mubulelela kuli hayo bapala mbola ya mazoho. Bamubulelela bali, mbola ya mazoho kiya basizani mi ya mahutu kiya bashimani. Andiswa nanyemile.

##
Lizazi lelitatama, sikolo sa bona nesinani kangisano yetuna ya mbola ya mahutu. Muluti wa mbola ya mahutu naikalezwi kabakala kuli mubapali wahae yomutuna nakulile mi nasakoni kubapala.

##
Andiswa hamatela ku muluti wa mbola ya mahutu ni kuyo mukupa kuli hamulumeleze kubapala. Muluti nasazibi sakueza. Kasamulaho, hamulumeleza kuli hakone kubapala ni babapali babañwi.

##
Mbola neitiile luli. Hakuna niyana nwisize nihaiba nako haneifitile fahali.

##
Mwa nako ya kalulo yabubeli, mushimani yomuñwi halahela mbola ku Andiswa. Andiswa hamatela kapili-pili fabukaufi ni linwisezo la mbola. Hailaha mbola katata mi hainwisa.

##
Sicaba kaufela sa tabela ni kunyakalala hahulu. Kuzwa lona lizazi leo, basizani bakala kulumelezwa kulaha mbola ya mahutu.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Christabel Songiso, Akombelwa Muyangana
* Language: loz-zm
