# Andiswa mulahi yomutuna

##
Andiswa nabuha bashimani inge balaha mbola. Nanani takazo yaku bapala nibona. Akupa muetelelli wa bona kuli abapale ni bona.

##
Bo mueteleli babona baiswala mwa teka. "Fa Sikolo se, ki bashimani feela baba lumelilizwe kubapala mbola ya mahutu." Babulela.

##
Bashimani seba mubulelela kuyo bapala mbola ya mazoho yabasali. Sebamubulelela kuli mbola ya mazoho ki ya basali mi mbola ya mahutu kiya baana. Andiswa nanyemile.

##
Lizazi lelitatama, Sikolo nesinani mbola yetuna ya mahutu. Mweteleli wa mbola ya mahutu naikalezwi kabakala kuli mubapali yomutuna nakulile mi nasakoni kubapala.

##
Andiswa amatela ku mueteleli wa mbola ya mahutu niku kupa kuli amulumeleze kubapala. Mueteleli wa mbola ya mahutu nasazibi sakueza. Kasamulaho, amulumeleza Andiswa kuli akone kukopana ni babapali babamu.

##
Mbola neitiile. Hakuna yana nwisize nebe nako haseifitile fa hali.

##
Mwanako ya semba sabubeli sa papali, mushimani alimumu anepela mbola ku Andiswa. Amatela fakaufi ni linwisezo kakuakufa. Alaha mbola katata mi anwisa.

##
Batu nebatabezi hahulu. Kuzwa zazi leo, basizani neba lumelelizwe kulaha mbola ya mahutu.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Christabel Songiso, Akombelwa Muyangana
* Language: loz-zm
