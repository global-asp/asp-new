# Sesitisize likubu kutokwa booya

##
Zazi leliñwi, Shakame neizamaya kwa munanga wa nuka.

##
Kubu niyona neiliteni, mi neiya kwa kuzamaya-zamaya ni kuyo fula bucwani bobunde bobutala.

##
Kubu neisikabona kuli Shakame neiliteñi mi aihata fa lihutu kakusaziba. Shakame yakala kuomanya Kubu, "Wena Kubu! Hauboni kuli unihatile fa lihutu, nji?"

##
Kubu yakupa swalelo ku Shakame. "Uniswalele. Nenisikakubona! Nakupa, uniswalele luli." Kono Shakame nasalati kuteeleza zeo mi azwelapili kuhuweleza ni kuomanisa Kubu, "Uezize kamabomu! Zazi leliñwi ukabona! Ukalifa!"

##
Shakame yayobata mulilo ni kuubulela kuli, "Zamaya, uyocisa Kubu aikazwa mwa mezi kuyofula bucwani. Neinihatile!" Mulilo waalaba, "Hakuna butata, Shakame mulikani. Nikaeza kamo kupezi."

##
Kasamulaho, Kubu neifula bucwani kwahule ni nuka mi, "Mawee!" Mulilo wa lyakama kutuka hahulu. Malimi a mulilo akala kucisa booya bwa Kubu.

##
Kubu yakala kulila mi yamatela mwa mezi. Booya bwa yona kaufela nebucisizwe ki mulilo. Kubu yaekeza kulila, "Booya bwaka bucisizwe ki mulilo. Booya bwaka kaufela buile. Booya bwaka bobunde!"

##
Shakame neitabile kuli booya bwa Kubu nebucile. Mi ni kacenule, kakusaba mulilo, Kubu aiyangi kwahule ni mezi.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Christabel Songiso, Akombelwa Muyangana
* Language: loz-zm
