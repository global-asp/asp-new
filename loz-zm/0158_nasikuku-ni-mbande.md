# Nasikuku ni Mbande

##
Kanako yen'wi, Nasikuku ni Mbande neeli balikani. Nebapila mwa kozo ni linyunywani zeñwi kaufela. Nekusina yene kona kufufa.

##
Zazi leliñwi, nekunani lukupwe mwa naha. Mbande neinani kuya kwahule-hule kuli iyobata lico. Neikutile inge ikatezi hahulu. "Kuswanela kuba ni mukwa obunolo wa kuzamaya!" Mbande yabulela.

##
Kasamulaho a busihu bwakulobala hande, Nasikuku yaba ni muhupulo womunde hahulu. Yakala kunopa-nopa mafufa anawile a linyunywani zeñwi kaufela. "Alualukeleni fa halimu a mafufa aluna," yabulela. "Mwendi lukakona kuzamaya kabunolo."

##
Mbande neeli yona feela inosi yeneinani ndonga mwa hae, kona kuli yakalisa kuluka. Neitukezi mafufa amabeli amande hahulu mi ya kwanisa kufufa fahalimu a Nasikuku. Nasikuku yakalima ndonga kono hanyinyani feela yakatala kuluka. Yasiya ndonga fahalimu a kabati ni kuya mwa liapehelo kuyo apehela bana bayona lico.

##
Kono linyunywani zeñwi neliboni Mbande haifufa. Selikupa Nasikuku kulikalima ndonga kuli liitukele mafufa azona. Onafo, sekuba ni linyunywani zene fufa-fufa mwa mbyumbyulu kaufela.

##
Nyunywani ya mafelelezo aneikutisa ndonga, Nasikuku nasiyo. Cwale bana bahae bashimba ndonga nikukala kubapala niyona. Hase bakatezi kubapala, basiya ndonga mwa mubu.

##
Musihali o, Mbande aikutile, yakupa kwa ndonga kuli ilukisa mafufa ayona hanasinyehezi mwa musipili. Nasikuku yabata fa kabati. Yabata mwa liapehelo mane ni mwa lapa. Kono ndonga neisika fumaneha.

##
"Unife feela lizazi liliñwi," Nasikuku yakupa Mbande. "Mi ukakona kulukisa mafufa ahao ni kufufa kuyonga lico hape." "Lizazi hape liliñwi," Mbande yabulela. "Haiba hauna kuifumana ndonga, ukanifa kaciyociyo kalikañwi fa tuchiyochiyo twahao kuli ibe yona tifo."

##
Mbande haiyotaha lizazi lelitatama, ya fumana Nasikuku inge ifata mwa mubu, kono nekusina ndonga. Cwale Mbande yafufa kabubebe kutaha fafasi niku pamula kaciyociyo kalikañwi ni kuya nikona. Kuzwelela foo, nako kaufela Mbande isabonahala feela, ifumananga Nasikuku inge afata-fata mwa mubu kubata ndonga.

##
Muluti wa Mbande usabonahala feela fafasi, Nasikuku ulemusa tuciyociyo twahae. "Hamuzwe mwa patelo mokusina sesiñwi," mi twa alaba: "Hauliyanganu. Lyuka mata."

##
* License: [CC-BY]
* Text: Ann Nduku
* Illustration: Wiehan de Jager
* Translation: Christabel Songiso, Akombelwa Muyangana
* Language: loz-zm
