# Puli, Nja ni Komu

##
Puli, Nja ni Komu neli balikani babatuna hahulu. Zazi leliñwi baya mwa musipili ka mota.

##
Asebafitile kwa mafelelezo a musipili wabona, muzamaisi wa mota abakupa kuli balifela musipili wabona. Komu se itifela.

##
Nja ya lifa tifo ye fitelezi hanyinyani, kakuli neisina masheleñi anaswanehela.

##
Muzamaisi wa mota anasabata kufa Nja masheleñi ayona ana fitelezi, Puli yamata kusina kulifa sesiñwi.

##
Muzamaisi wa mota na nyemile hahulu. Sazamaisa mota kutokwa nikufa Nja masheleñi ayona.

##
Kikabaka leo, neba kacenu le nja isamatelanga kwa mota ni kuyonangela mwahali kubatisisa muzamaisi ya sanani masheleñi ayona.

##
Puli yamatanga aiutwa mulomo wa mota. Ya saba kuli ikatamiwa kabakala kusalifa masheleñi a musipili wayona.

##
Mi komu ainataba mota aifita. Komu yaitamaelanga ka buunya aitula mukwakwa kakuli yaziba kuli nailifile tifo ya musipili wayona hande.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Christabel Songiso, Akombelwa Muyangana
* Language: loz-zm
