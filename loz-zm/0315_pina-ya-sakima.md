# Pina ya Sakima

##
Sakima naapila ni bashemi bahae ni kezelaahae wa lilimo zene. Neba pila fa mubu wa muuna yanafumile. Ndu yabona ya bucwani neinzi kwa mafelelezo a mukoloko wa likota.

##
Sakima hananani lilimo zetalu, nakulile mi aba sibofu. Sakima neeli mucaha yana fuyozwi.

##
Sakima naezanga lika zeñata kufita litaka zahae za lilimo zesilezi. Kamutala, nainanga ni babahulu ba mwa munzi kuambola litaba zabutokwa.

##
Bashemi bahae Sakima ne ba beleka kwa ndu ya muuna yoo yana fumile. Nebazwanga fandu kakusasani-sasani mi nikuyokutanga manzibwana luli. Sakima nasiyalanga ni kezela hae wa mwanana.

##
Sakima nalata kuopela lipina. Zazi leliñwi bo mahe se ba mubuza, "Kikakai koitutelanga lipina ze Sakima?"

##
Sakima alaba, "Litahanga feela ima. Niliutwanga mwa toho yaka mi kipeto naliopela."

##
Sakima na latanga ku opelela kezelaahae wa mwanana sihulu hautwa tala. Kezelaahae na teelezanga kuyena anze aopela pina yanalata hahulu. Nanyungwa maikuto kabakala minembo ye ombaomba.

##
"Kutela kuopela hape, Sakima," kezelaahae namukupanga. Sakima na lumelanga mi nakona kukutela kuopela hañata-ñata.

##
Lizazi leliñwi manzibwana bashemi bahae habato punya, nebasina mwangalo, Sakima alemuha kuli nekunani butata.

##
Butata kibufi, boma, bo ndate? Sakima abuza. Sakima alemuha kuli mwanaa mufumi wa mushimani na tondahalile. Mi ndatahe na lobehile hahulu pilu ni kuikutwa bulutu.

##
"Nakona kuyo muopelela mwendi uka kona ku angulukelwa hape," Sakima a bulelela bashemi bahae. Kono bashemi bahae bahana. "Bona yale ufumile hahulu. Wena usibofu feela, cwale unahana kuli pina yahao ikamutusa ñi?"

##
Nihakulicwalo, Sakima nasikazwafa mi kezelaahae amutusa. Ali, "Lipina za Sakima zani ombaombanga hanishwile tala mi niyena mufumi lika muombaomba cwalo."

##
Zazi lelitatama Sakima akupa kezelaahae wa mwanana kuli amusindekete kwandu ya mufumi.

##
Hayema kwatasaa windo yetuna mi akala kuopela pina yanalata hahulu. Kabunya, toho ya mufumi yakala kubonahala mwa windo yeo.

##
Babeleki batuhela zene baeza mi bateeleza kwa pina yende ya Sakima. Kono muuna yomuñwi ali, "Hakuna ya konile kuombaomba mufumi, cwale mucaha yo wa sibofu unahana kuli yena uka kona?"

##
Sakima hafeza feela kuopela pina yahae, hafetuha kuli hafunduke kono mufumi amumatela mi ali, "Opela hape."

##
Kanako onayeo, kwataha baana bababeli bananuzi mutu fa saala. Nebafumani mwanaa mufumi wa mushimani inge anatilwe ni kusiiwa kwa tuko anzila.

##
Mufumi na tabile hahulu kubona mwanaa hae hape. Hafa Sakima mupuzo waku muombaomba. Haisa mwanaa hae ni Sakima kwa sipatela kuli hayoalafiwa kwa meeto ahae kuli hakale kubona hape.

##
* License: [CC-BY]
* Text: Ursula Nafula
* Illustration: Peris Wachuka
* Translation: Muyunda Malambo
* Language: loz-zm
