# Pina ya Sakima

##
Sakima napila ni bashemi ni kezela hae wa lilimo ze ne. Neba pila fa mubu wa muuna yanafumile. Ndu yabona ya bucwani neinzi kwa mafelelezo a mukoloko wa likota.

##
Sakima hananani lilimo ze talu nakulile mi alatehelwa ki pono yahae. Sakima neeli mucaha yana fuyozwi.

##
Sakima naezanga lika zeng'ata kufita litaka zahae za lilimo ze silezi. Kamutala, nainanga ni babahulu bamunzi kuambola litaba zebutokwa.

##
Bashemi bahae ne ba beleka mwandu ya muuna wa mufumi. Neba zwanga fandu kakusasani sasani mi nikuyo kuta manzibwana luli. Sakima nasiyalanga ni kezela hae yomunyinyani.

##
Sakima nalata kuopela lipina. Zazi lelimu bo mahe se ba mubuza, "Kikakai koitutelanga lipina ze Sakima?"

##
Sakima alaba, "litahanga fela Ima. Niliutwanga mwa toho yaka mi kipeto naopela."

##
Sakima na latanga ku opelela kezelaa hae yomunyinyani sihulu autwa tala. Kezelahae na teelezanga kuyena anze aopela pina yanalata ahulu. Nanyungwa maikuto kabaka la minembo ye ombaza.

##
"Kutela kuopela hape, Sakima," kezelaa hae amukupa. Sakima na lumelanga mi nakona kukutela hape ni hape.

##
Lizazi lelimwi manzibwana bashemi bahae ba tilo punya basina mwangalo, Sakima alemuha kuli nekunani butata.

##
Butata kibufi bo ma, bo ndate? Sakima abuza. Sakima alemuha kuli mwana a mufumi na tondahala. Mi ndatahe na lobehile hahulu pilu ni kuikutwa bulutu.

##
"Nakona kuyo muopelela mwendi wa kona ku angulukelwa hape" Sakima a bulelela bashemi bahae. Kono bashemi bahae bahana. "Bona yale ki mufumi, wena usibofu feela, cwale unahana kuli pina yahao ikamutusa ng'i?"

##
Nihakulicwalo Sakima nasikazwafa mi kezelaa hae amutusa. Ali, "lipina za Sakima zani ombaombanga hanishwile tala mi niyena mufumi lika muombaomba cwalo."

##
Zazi lelitatama Sakima akupa kezelaa hae yomunyinyani kuli amusindekete kwandu ya mufumi.

##
Ayema kwatasi alihaulo lelituna mi akala kuopela pina yanalata hahulu. Kabunya, toho ya mufumi yakala kubonahala mwa lihaulo leo.

##
Babeleki batuhela zene baeza mi bateeleza kwa pina yende ya Sakima. Kono muuna alimumu ali, "Hakuna ya konile kuombaomba mufumi, cwale mucaha yo unahana kuli yena uka kona?

##
Sakima afeza kuopela pina yahae mi afetuha kuli afunduke kono mufumi amumatela mi ali, "uopele hape."

##
Kanako onayeo kwataha baana bababeli bananuzi mutu. Nebafumani mwanaa mufumi wa mushimani inge anatilwe ni kusiiwa kwa tuko anzila.

##
Mufumi na tabile hahulu kubona mwanaa hae hape. Afa Sakima mupuzo kaku muombaomba. Aisa mwanaa hae ni Sakima kwa sipatela kuli ayokutelwa ki pono ya hae.

##
* License: [CC-BY]
* Text: Ursula Nafula
* Illustration: Peris Wachuka
* Translation: Muyunda Malambo
* Language: loz-zm
