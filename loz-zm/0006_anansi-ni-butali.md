# Anansi ni Butali

##
Kale, kale koo, batu nebasazibi lika. Nebasazibi kucala licalo, kuluka libyana, kapa kupanga lisebeliso za lisipi. Mulimu Nyambe kwa lihalimu na nani butali kaufela mwa lifasi. Na bubulukile hande mwa poto ya lizupa.

##
Zazi leliñwi, Nyambe aheza keto yakufa Anansi poto yeo ya butali. Nako kaufela Anansi anatalimelanga mwa poto yeo ya lizupa, naitutanga lika zenca. Nekutabisa luli!

##
Anansi ni lunya lwahae anahana, "Nika beya poto ye kwa halimu a kota yetelele. Mi nikaipulukela yona ninosi!" Atatulula muhala womutelele, autata kwa poto ya lizupa ni kuitama wona famba. Saakala kupahama kwa kota. Kono nekuli tata hahulu kupahama kwa kota ni poto inge imunataka fa mañwele nako kaufela.

##
Nako kaufela, mwana wa Anansi wa mushimani, na yemanga mwatasi a kota inge abuha. Abulela ali, "Kana hakuna kuba bunolo kupahama inge mutamezi poto kwa mukokoto nji? Anansi alika kutamela poto ya lizupa yetezi butali kwa mukokoto wahae, mi kwaba bunolo hahulu.

##
Kabubebe, afita kwa halimu a kota. Kono akutumana mi anahana, "Neniswanela kuba ni butali bobufitisisa, kono fa mwanake utalifile kunifita!" Anansi a nyemiswa hahulu ki taba ye, mi a poseza poto ya lizupa fafasi kuzwelelela kwa halimu a kota.

##
Yapwacakeha liyemba fafasi. Butali bwa abana kuya ku mutu kaufela. Mi kona monobazibezi batu kulima, kuluka libyana, kupanga lisebeliso za lisipi mane ni lika zeñwi zeo batu baziba kueza.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Christabel Songiso
* Language: loz-zm
