# Zana bulezi kezela Vusi

##
Kakusasani-sasani, zazi leliñwi bo kukwaahae Vusi bamubiza, "Vusi, isa lii le kwa bashemi bahao. Babata ku panga keke yafa mukiti wa linyalo la kezelaahao."

##
Mwanzila yakuliba kwa bashemi bahae, Vusi akatana bashimani bababeli banopa-nopa litolwana. Mushimani yomuñwi aamuha Vusi lii leo ni kulinepela fa kota. Lii la pwaceha.

##
"Kiñi semuezize?" Vusi alila. "Lii lale neeli la keke. Keke neeli ya mukiti wa linyalo la kezelaka. Kezelaka uka bulela ñi haiba hakuna kuba ni keke yamukiti wa linyalo?"

##
Bashimani baswaba hahulu kabakala kusheununa Vusi. "Halukoni kukutusa ni keke, kono kiwo mulamu wa kezelahao," alimuñwi kubona abulela. Vusi azwela pili mwa musipili wahae.

##
Mwanzila, akatana baana bababeli bene bayaha ndu. "Lwakona kuitusisa kota yahao yeo yetiile?" alimuñwi kubona abuza. Kono kota yeo neisika tiya kuli iitusiswe kwa kuyahisa ndu mi yalobeha.

##
"Kiñi semuezize?" Vusi alila. "Mulamu wale neeli mpo ya kezelaka. Banopi ba litolwana nebanifile ona kabakala kuli nebapwacize lii la keke. Keke neeli ya mukiti wa linyalo la kezelaka. Cwale hakuna lii, hakuna keke, hakuna mulamu hape hakuna ni mpo. Kezelaka ukabulela ñi?"

##
Bayahi baswaba hahulu kabakala kuloba mulamu. "Halukoni kukutusa ni keke, kono kibo bucwani bwa kezelahao," alimuñwi abulela. Cwale Vusi aekeza musipili wahae.

##
Mwa nzila yahae, Vusi akatana mulimi ni komu. "Ki bucwani kwa bunde, nakona kuluma kwateñi?" Komu yabuza. Kono bucwani neeli bo bumunati hahulu mane komu yabucelela kaufela.

##
"Kiñi semuezize?" Vusi alila. "Bucwani bwale neeli mpo ya kezelaka. Bayahi nebanifile bona kakuli nebalobile mulamu woneuzwa kwa banopi ba litolwana. Banopi ba litolwana nebanifile wona kabakala kuli nebapwacize lii la keke ya kezelaka. Keke neeli ya mukiti wa linyalo la kezelaka. Cwale hakuna lii, hakuna keke, hape hakuna mpo. Kezelaka ukabulela ñi?"

##
Komu yaswaba hahulu kabakala bulyangelino. Mulimi alumela kuli Komu iye ni Vusi iyoba mpo ya kezelahae. Kikaho Vusi azwela pili.

##
Kono Komu yamata kukutela ku Mulimi ka nako ya mulalelo. Mi Vusi alateha mwa musipili wahae. Nafitile kakuliyeha hahulu kwa mukiti walinyalo la kezelahae. Baenyi nese bakalile kuca.

##
"Nikaeza cwani?" Vusi alila. "Komu yematile neeli yona yenelukela kuba mpo, mwa tifo ya bucwani bone banifile bayahi. Bayahi nebanifile bucwani kakuli neba lobile mulamu woneuzwa kwa banopi ba litolwana. Banopi ba litolwana neba nifile mulamu kabakala kuli neba pwacize lii la keke. Keke neeli ya mukiti wa linyalo. Cwale hakuna lii, hakuna keke mi hakuna mpo."

##
Kezela Vusi anahana hanyinyani, kona abulela ali, "Vusi kezelaka hanina taba luli ni liimpo. Hanina taba ni keke! Lukopani kaufela luna fa, mi nitabile. Cwale yotina libyana zahao zebonahala hande mi lunyakalale mwa lizazi le!" Mi Vusi haeza sina cwalo.

##
* License: [CC-BY]
* Text: Nina Orange
* Illustration: Wiehan de Jager
* Translation: Christabel Songiso, Akombelwa Muyangana
* Language: loz-zm
