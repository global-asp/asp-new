# Muhato

##
Munzi wa luna neunani matata amañata hahulu. Nelupanganga mukoloko ulimuñwi womutelele wakuka mezi kwa pompi.

##
Nelulibelelanga lico ze filwe kuzwelela kubabañwi.

##
Nelukiyanga mandu yaluna kabubebe bebe bakeñisa masholi.

##
Bana babañata baitulezi sikolo.

##
Basizani babanyinyani nebabelekanga misebezi ya mwa malapa kuba minzi yemiñwi.

##
Bashimani babanyinyani neba yembana mwahae, babañwi nebabelekanga mwa masimu abatu.

##
Moya aneufukanga, mapepa asinatuso nakolakatelanga kwa likota ni fa makwakwa a malapa.

##
Batu neba sehakiwanga ki mabotela a pwacakehile anayumbilwe kusina tokomelo.

##
Cwale zazi leliñwi, pompi yaoma mi lingongolo zaluna nelili mukungulu.

##
Bo ndate baya lapa ni lapa kukupa batu kuli batahe kwa mukopano.

##
Batu bakopana mwa tasi a kota yetuna inge bateleza.

##
Bondate bayema mi bali, "Luswanehela kubeleka hamoho kufeza matata aluna."

##
Juma wa lilimo zeketalizoho ni zetalu, yanainzi fa sishingwa ahuwa ali, "Nakona kutusa kwa kukenisa."

##
Alimuñwi musali ali, "Basali bakona kukopana nina kucala lico."

##
Alimuñwi muuna ayema mi ali, "Baana bakayepa lisima."

##
Lwahuwa kaufela luna ka linzwi liliñwi luli; "Luswanela kucinca bupilo bwaluna." Kuzwa zazi leo, nelubelekanga hamoho kufeza matata aluna.

##
* License: [CC-BY]
* Text: Ursula Nafula
* Illustration: Vusi Malindi
* Translation: Christabel Songiso, Akombelwa Muyangana
* Language: loz-zm
