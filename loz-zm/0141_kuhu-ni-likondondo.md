# Kuhu ni Likondondo

##
Kuhu ni Likondondo neeli balikani. Kono nebalata kukanganisananga nako kaufela. Zazi leli単wi, balumelelana kubapala mbola yamahutu kuli babone kuli caziba kima単i.

##
Baya kwa libapalelo lambola ya mahutu ni kuyokala papali yabona. Kuhu neinani bubebe kono Likondondo nelinani bubebe bobufitisisa. Kuhu ya lahela mbola kwahule kono Likondondo lalahela mbola kwahule luli mane kufitelela kuhu. Kuhu yakala kuishonda.

##
Balumelelana kulaha mbola yakunwisa ili fapataa muswali wa mbola mwa linwisezo. Kakukala, Likondondo laba muswali wa mbola. Kuhu yanwisa feela mbola ili単wi. Mi yafita nako ya kuli Kuhu ibukeleze mwa linwisezo la mbola.

##
Likondondo la laha mbola ni kunwisa. Likondondo lanyunya mbola ni kunwisa. Likondondo nelilengile mbola ka toho ni kunwisa. Likondondo nelinwisize limbola zeketalizoho.

##
Kuhu neifilikanile hahulu kakunwisiwa. Neeli muluzi ya maswe luli. Likondondo lakala kuseha kabakala litongoko za kuhu.

##
Kuhu yafilikana hahulu mi yakwaulula mulomo wayona nikumiza Likondondo.

##
Kuhu aneikuta kwandu yakopana ni mahe Likondondo. Bo mahe Likondondo babuza, "Kuli uboni mwanake?" Kuhu neisika bulela sesi単wi. Mahe Likondondo aikalelwa.

##
Mahe Likondondo hautwa kanzwi kakainyani-nyani, kali, "Hamunituse ima!" Mahe Likondondo aitemauna kuli autwisise hande. Linzwi lautwahala kuzwelela mwahalaa Kuhu.

##
Mahe Likondondo ahuwa, "Belekisa maata ahao aipitezi mwanake!" Makondondo akona kupanga muunkoo maswe ni kusa tabusa. Mi Kuhu yakala kuikutwa kukula.

##
Kuhu yatokola. Yamiza ni kushelula. Yaitimula ni kuhotaula kabakala munyembu wa Likondondo leneimizize.

##
Kuhu yahotaula kufitela ikwa Likondondo lene imizize. Mahe Likondondo ni mwana hae ba hohobela kwa kota kuyoipata.

##
Kuzwelela fona foo, likuhu ni likondondo baba lila.

##
* License: CC BY
* Text: Winny Asara
* Illustration: Magriet Brink
* Translation: Limbali Muyendekwa
* Language: loz-zm
