# Nozibele ni milili ye milalu

##
Kale kale koo, basizani babalalu nebaile kwa kulwalela likota.

##
Neli lizazi lenelicisize hahulu kona kuli sebaya kwa nuka kuyotapa. Neba bapala ni kufasaula ni kutapa mwa mezi.

##
Hañi hañi, ba lemuha kuli lizazi neseli likezi. Sebaakufela kwahae.

##
Hase basutelezi kwa lapa, Nozibele aswala mwa mulala wahae. Nalibezi sifaha sahae sa mwa mulala! "Nakupa amukute nina!" akupa balikani bahae. Kono balikani bahae babulela kuli neseli busihu.

##
Kona kuli Nozibele akuta anosi kwa nuka. Ayofumana sifaha sa hae niku akufela kwa ndu. Kono alateha mwa lififi.

##
Kwahule abona liseli lene lizwelela mwa situngu. Saakufela kwateñi ni kuyokokota fa sikwalo.

##
Kakukomokisa, nja yakwaulula sikwalo mi yabulela yali, "Kisikamañi seubata?" "Nilatehile mi nibata malobalo," abulela Nozibele. "Kena, hakusicwalo ni kakuluma!" nja yabulela. Nozibele akena mwahali.

##
Cwale nja yabulela yali, "Niapehele!" "Kono hanisika apehela kale nja," aalaba. "Apeha, hakusicwalo ni kakuluma!" nja yabulela. Konakuli Nozibele saapeha lico za nja.

##
Cwale nja yabulela yali, "Niyalele mumbeta!" Nozibele alaba, "Hanisika yalela kale nja mumbeta!" "Niyalele mumbeta, hakusicwalo nikakuluma!" nja yabulela. Nozibele ayala mumbeta.

##
Zazi ni zazi naapehenga, kufiyelanga ni kutapisezanga nja. Cwale lizazi leliñwi nja yabulela yali, "Nozibele, kacenu niswanela kuyopotela balikani baka. Ufiyele mwandu, uapehe lico ni kutapisa lika zaka nisikakuta kale."

##
Onafo nja haseile, Nozibele azusa milili yemilalu kwa toho yahae. Abeya mulili ulimuñwi mwatasi a mumbeta, omuñwi kwa mulaho wa sikwalo mi omuñwi aubeya mwa mulaka. Ki hamatela kwandu ka bubebe mwana konela.

##
Nja haseikutile, yabata Nozibele. "Nozibele, ukai?" ya huwa. "Kinayo mwatasi a mumbeta," mulili wapili wabulela. "Kinayo kwa mulaho wa sikwalo," mulili wa bubeli wabulela. "Kina yo mwa mulaka," mulili wa bulalu wabulela.

##
Nja seilemuha kuli Nozibele na ipumile. Kiha seimata lubilo kumatela kwa hae. Kono likezeli ba Nozibele nebailibelezi ni litupa zetuna. Nja seifetuha nikubaleha mi haisika bonwa hape kuzwelela foo.

##
* License: [CC-BY]
* Text: Tessa Welch
* Illustration: Wiehan de Jager
* Translation: Christabel Songiso, Akombelwa Muyangana
* Language: loz-zm
