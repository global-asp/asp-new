# Nozibele ni milili ye milalu.

##
Kalekale koo, basizani babalalu nebaile kwa kulwalela likota.

##
Neli lizazi lenelicisize hahulu konakuli sebaya kwa nuka kuyotapa. Neba bapala ni kufasaula ni kutapa mwa mezi.

##
Hang'i hang'i, seba lemuha kuli seli likela. Sebaakufela kwahae.

##
Hase basutelezi kwandu, Nozibele aswala mwa mulala wahae. Nalibezi sifaha sahae sa mwa mulala! "Nakupa kukuta nina!" akupa balikani bahae. Kono balikani bahae babulela kuli seli busihu.

##
Konakuli Nozibele akuta kwa nuka anosi. Ayofumana sifaha sa hae niku akufela kwa ndu. Kono alateha mwa lififi.

##
Kwahule abona liseli lene lizwelela mwa situngu. Saakufela kwateni ni kukokota fa sikwalo.

##
Kakukomokisa, Nja yakwaulula sikwalo ni kubulela, "Kisikamani seubata?" "Nilatehile mi nibata malobalo," Nozibele abulela. "Kena, hakusicwalo ni kakuluma!" Nja yabulela. Konakuli Nozibele akena mwahali.

##
Cwale Nja seibulela, "Niapehele!" "Kono hanisika apehela kale nja," aalaba. "Apeha, hakusicwalo ni kakuluma!"Nja yabulela. Konakuli Nozibele saapeha lico zemu za Nja.

##
Cwale Nja seibulela, "Niyalele mumbeta!" Nozibele alaba, 'Hani sika yalela kale nja mumbeta!" "Niyalele mumbeta, hakusicwalo nikakuluma!" Nja yabulela. Cwale Nozibele ayala mumbeta.

##
Zazi ni zazi naapehenga, kufiyela ni kutapiseza Nja. Cwale lizazi lelimu Nja yabulela, "Nozibele, kacenu niswanela kupotela balikani baka. Ufiyele ndu, uapehe lico ni kutapisa lika zaka nisikakuta kale."

##
Onafo Nja hase ile, Nozibele azusa milili yemilalu kwa toho yahae. Abeya mulili ulimumu mwatasi a mumbeta, ulimumu kwa mulaho wa sikwalo ni ulimumu mwa mulaka. Nikumatela kwandu ka bubebe mwana konela.

##
Nja haseikutile, yabata Nozibele. "Nozibele, ukai?" ya huwa. "Kinayo mwa tasi a mumbeta," mulili wapili wabulela. "Kinayo kwa mulaho wa sikwalo," mulili wa bubeli wabulela. "Kina yo mwa mulaka," mulili wa bulalu wabulela.

##
Nja seilemuha kuli Nozibele na ipumile. Kiha seimata kumatela kwa hae. Kono bahulwani ba Nozibele nebailibelezi ni litupa zetuna. Nja seifetuha nikubaleha mi haisika bonwa hape kuzwelela foo.

##
* License: [CC-BY]
* Text: Tessa Welch
* Illustration: Wiehan de Jager
* Translation: Christabel Songiso, Akombelwa Muyangana
* Language: loz-zm
