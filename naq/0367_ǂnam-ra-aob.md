ǂNam ra aob

##
Satertaxtsēs ge tsîb ge Ricoba ǂharuguǃkhaib ǁga mamasa ǀkha ra ī. ǁÎb ge ǂharuguǃkhaib ǁga ǃgûs xa ǃgâibahe. ǂHaruguǃkhaib ge a ǁkhoaxa! ǂGui xūnats ge ra mû.

##
Rico ge mamasa di ǃomsa ǀgaisase ra ǃkgō. ǀHaes di khoen ge ǁîra xōǀkhā ra ǃkharu.

##
ǂGui ǁamaxuǁhôadi hîa îxa ǃomkurusa xūna ra ǁamaxū di ge ǀoa hâ.

##
ǁNāpa gu ge ǂkhari ǃnairogu hîa ǃnona xu ǃgaoǂuisagu, kurutsikubegu tsî ǂnobogu hîa daragu tsî ǃkharaga ǀûga ūhâ karadi ǀkha kurusagu tsî ǀamiǃupudi ǀkha kurusa anisexūn tsîna hâ.

##
Ob ge ra ǁnâu! ǀGui khoe-i ge ǁkhoaxase ‘Amazing Grace' amsa ra ǂnuni. ǁÎb ge ǁūse mâ tsî ra ǃgâ. Mâpa xu i ra ǀkhī?

##
“Tita ge noxopa ǁnāti kōse îsase ra ǂnuni khoe-e ǁnâu tama hâ," tib ge ra ǂâi.

##
ǁÎb ge khoen ǁaegu ra ǃgû. ǁNātimîb ge ǂnam ra aoba ra mû. Khoen ge mâ ride ǂkhari ǀui dōrob hîa ǁîb ais ai mâb ǃnâ ra aoǂgā. Xawe... i ge xū-e ge ǃgâi tama...

##
ǂNam ra aob ge khoena ǃoa kō tama hâ. ǁÎb ge mari-e kō tama hâ. ǁÎb ge ǀguis khami ī xū-i tsîna kō tama hâ. ǁÎb ge maride dōb ǃnâ tsanana tsî ǁîb ǁhōs ǃnâ ra ǂgā.

##
Ricob ge ǂnam ra aoba kō tsî ra ǂâi, "ǁîb ge ǀnîsi a ǂgī."  Ricob ge noxopa ǂgī khoe-e mû tsâ tama hâ. ǁÎb ge ra ǃao. ǁÎb ge mamasas di horokhoesa ai ra ǃkhōbasen tsî tsaurase ra dî "Mama, ǁnā aoba a ǂgī?"

##
ǁÎs ge ǁîb di ǃomsa ra ū. "Î," tis ge ra ǃeream, "î, ǁîb ge a ǂgī. Kō re, ǁîb ge ǃuri haiba ūhâ. ǂGui ǂgī khoen ge ǃuri haiba ra tani. ǁÎb ge haiba ra sîsenū îb ān tsî doab ǃnâ hâ xūna hōǃâ.

##
“Xawe, mâtib ge ǁamaxuǃkhaib tawa ǀkhī? Mâtib ge ǁîb daoba nē ǂgui khoen ǁaegu hō?" tib ge Ricoba ra dî.

##
ǁÎb mamas ge ra mî, ǀnîsi go ǁîba a ǂan khoe-i xa ra huihe. ǁNāti ra hui khoe-e da ge daoǁgau-ao-i ti ra ǂgai."

##
ǁÎra ge ǀguruǃhanaba ǃoa ra ǃgû. Daob ǃnâdi ra ǃam, o di audode ra mâ, tsîn ge ǀnūǃgû-aona daoba ra ǃgâu.

##
“Kō re ǃam ǃnâsa. ǃAm i ra, o i ge a ǃnorasa daoba ǃgâusa. ǀNî ǃhūgu ǃnâb ge bib ǀōba ra ǀō," tis ge Ricoba mamasa ra mî. "ǂGī khoen ga bib ǀōba a ǁnâu on ge ǂan ǃnorasa i a daoba ǃgâus ǃaroma ǃkhaisa."

##
ǁÎra ge ǃam ǀgarib ǀguruǃhanab dib ai ra ǂnû tsî ǃgû ǃkharu ra khoena ra kō. "ǀNî ǂgī khoen ge arib xa ra daoǁgauhe," tis ge ǁîb mamasa ra mî. "ǁNā arigu ge ǁkhāǁkhāsa îgu ǁîn ǀhonkhoena daoǁgau, xawe kaise ǀgaisase ra ǂgan. ǁNāpagu ge ǀoroga Namibiab ǃnâ hâ."

##
“ǂGī aob ge TVsa a kō ǁoa," tib ge Ricoba ra mî. "ǁÎb ge TVs tsî ǂhôaǂgares tsîna a ǁnâu ǁkhā," tis ge Ricob mamasa ra mî. "ǂGī khoen ge ǁnaetisase mû ra khoen xa ǃgâise ra ǁnâu."

##
“Xaweb ge ǁîba ǂkhanin tamas ka io ǂhôaǂkhanina a khomai ǁoa," tib ge Ricoba ra mî. "ǂKhanin ge hâ ǂgī khoen ǃaroma xoasana. ǁÎn ge mîdi ǃâs ǃnâ ǂnaorode ǀkha ra xoahe hîa ǃkharaga xoamûde ra ǂâibasende. ǁÎdi ge kodedi khami ra sîsen."

##
“ǁîba mû tama hâ hîa mâti a khomai ǁkhā?"  "ǁÎb ge ǀkhunugu ǀkha ra khomai. ǁÎb ge ǂnaorode ǁîb di ǀkhunuǂaodi ǀkha ra ǀkhanase xoamûde ra ǂanǂui, sats sa mûra ǀkha ra dīs khami."

##
Ricob ge ra buru ǂgī khoen tsēkorope xūna a dī ǁkhā ǃkhais xa; ǃās ǃnâ ǃgûmâs, amde ǂnams tsî khomais tsîna.

##
ǁÎb mamasas ge ra mî, "Hoarahūs ǃkharagagusib sats tsî ǂgī khoen ǁaegu hâb ge sats ge ǁkhā tsî ǁîn ge a mû ǁoa."  "Tita ge a mû ǁkhā xawe ta ge a ǂnam ǁoa," tib ge Ricoba ra ǀnom.

##
* License: CC BY-NC-SA
* Text: Magda Swartz
* Illustration: Petrus Amuthenu
* Translation: Ngeve Shangombe
* Language: naq
