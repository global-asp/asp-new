# Xammi ǀaexa haigu

##
Nē hôas ge ǀoro tamas ka io īgeǁaeb xamarin tsî khoen gere ûiǁaeb ǃnâ ra tsoatsoa. ǁNā ǁaeb khoen ge ǀaes di aihanuba ge ūhâ tama hâ i. Ora ûnan ge gere û. Xammi ǀguib ge ǀaes di ǀgaiba ge ūhâ i.

##
Khoen tsî xamarin tsîn gege ǀhao ǀawesa kurus ǃaroma. "Tare-e da a dīǁkhā Xamma xū ǀaesa hōsa î da ûna sâi ǁkhā?" tin ge ra dî. ǃUiǁaeb kōse ǃâusan ge ra mîǁgui, tsîn ge ra ǁnaetsoatso tsî ra ǁnae, ǁapu ga ǁapu, hoana ra gaiǁaese. "Sida ǀkhā hā nā re. Sida ǀkhā hā nā re. Sida ǀkhā hā nā re."

##
Gui xamarin ge haiǀgomsa xū ge oaxa nā tsî ǁnaes ǃnâ ǁhaos ǃaroma. Xammi ge ǁîb ǀaes di haiga ge hā-ūsao. ǁÎb ge haiga ra ǁnûse gere ǁnûǁae ka ǁnûǁae. ǀĀse tamas ai îs ge khari ǀân rosa haigu ǃnākaba xū ge oaxa. Xammi ge ǀânrosa ra ǃnâise nâsa ǀgâna gere gāǃnâ. Khari ǀaeros ge mûsen ǁaeb ai în ge hoaraga khoena ǀaega ge ǁhū-aitsoatsoa. ǁNā ti mîs ain ge ǀaes namipe ge nātsoatsoa.

##
ǀHôagao tsî ǃkhae xūs ge ǃôasa. Khoen ge ǁîsa ge mîba, "Sida ra nēba ra ǁnae tsîb Xamma ra nāǁae ǁaeb aits ge satsa ǁîb ǀaega ū tsî nî ǃkhoe." ǁNā ǀgaus ais ge ǃÔasa Xammi ǀae haiga ū tsî ge ǃkhoe. Dīhō tamab gege ī ǃkhaeseb ge Xammi xa ǃkhoegāǃnâhe tsî ǀaes haiga a ūǀkhanahe xui-ao.

##
Xammi ge amma ra am-e ge ǁnae: "Tita ge ǁae tama. ǃGomsi-e ta ūhâ tama. ǀÛn ǀkhā ta a ûtsi ǁkhā, ǀûn oses tsîna ta a ûtsi ǁkhā. ǃGomsi-e ta ūhâ tama. Sadu hoaraga du ge a ti û."

##
ǁGûb ge ǃkhoe tsî ǃkhaese a uri ǁkhā. Khoen ge ǁîba ra mîba, "Xammi sida ǀkhā nēba ra nā ka ǁnae hînats ge ǁîb ǀaes haiga tsubu tsî nî ǃkhoe".

##
ǁÎn ra ǁnāti nā ka ǁnae hîab ge ǁGûba ǀaes haiga tsubu tsî ge uribē ǃgarob ǁg¬ā. Xaweb ge Xamma ra dî, "Mâtio ta ǁGûb khoradi ǃgubǃgub ǃgubǃgub ǀōba ti ǃgâb ai ǁnâu tama?" ti.

##
Dawaseni ra ob ge ǁGûb ra ǃgarob ǃnâ ǁîb ǀaes haiga ūhâse ǃkhoesa ra mû. ǁAeǁore tamaseb ge ǁGûba ra sauru, ǃkhōbi tsî ǀaes haigu ǀkhā ra oasī. ǁKhawab ge Xamma ǁîb ama amsa ra ǁnae.

##
ǁNāpa xūn ge khoena ge ǀhoebagu tsoatsoa. Mî rase, "Hā da ǃAirisa dî. ǁÎs ge khariro tsî a ǃhae." "ǃAirise", tin ge ra mî, "Xammi ra nā tsî ǁnae sida ǀkhā hîas ge sasa ǁîb ǀaes haiga tsubu tsî nî ǃkhoebē."

##
ǀAes namipen ra nā hîas ge ǃAirisa Xammi ǀaes haiga tsî ǃgarob ǀî ge ǃkhoe. ǁKhātib ge Xammi ra mî, "Mâtio ta ǃAiris di xûxûba ti ǃgâb ai ǁnâu tama guro go īs khami?" ti. ǁÎb ge dawasen tsî khari ǃAiriros uri ǃkhoe rase ǃgarob ǃnâ karusa ra sauru. Xammi ge ǁnā timîs ai ǃkhoegāǃnâsi tsî ǁîb ǀaexa haigu ǀkhā ǀaesa ǃoa ra oasī.

##
ǁKhāpab ge Xamma ǁîb ama amsa ra ǁnae. "Tita ge ǁae tama. ǃGomsi-e ta ūhâ tama. ǀÛn ǀkhā ta a ûtsi ǁkhā, ǀûn oses tsîna ta a ûtsi ǁkhā. ǃGomsi-e ta ūhâ tama. Sadu hoaraga du ge a ti û."

##
"Og," tin ge khoena ra ǀhaimâinǀom, "Mâ xammari-e nēsisa a huiuida ǁkhā? ǀAmmis ge hoan xa kaixū ǀnūga ūhâ, hā î da ǁîsa dî." ǁÎn ge ǀapesa ǀAmmis ǀkhā ra ǀgoragu tsîs ge ǁîsa Xammi ǀaexa haiga tsubu tsî nē ǃnasa ra ǃkhoe.

##
Xammi ge ra mî, "Tare î xa ta ǀAmmis ǀgapi ǁnaedomma ti ǃgâb ai go ǁnâuǀû?" ti. ǁÎb ge ra kō-ôa, ǀAmmisa mû tsîb ge ǁîsa ra nûkhao.

##
Kaixū ǁaeb khaoǃgâb ge tsau hâ ais ǀkhā ra oaǀkhī, ǀAmmis ge ǁîba ǃkhoedā hâse a ǃkhoe xui-ao. "Nētsēsa xū," tib ge ram î, "Ta ge ǀgui î xare-e ǁnāxūui tide. Tita xats nî ǃauhe, sauruhe tsî nî hābuhe!" ǁNātib ge Xamma ge hoaraga khoen di khākhoe kai tsîn ge khoen tsîna ǀaes ǀgaiba ge hō.

##
* License: [CC-BY]
* Text: Traditional San story
* Illustration: Manyeka Arts Trust
* Translation: Maureen Merley So-Oabes
* Language: naq
