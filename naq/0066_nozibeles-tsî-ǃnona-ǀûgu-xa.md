# Nozibeles tsî ǃnona ǀûgu xa

##
Kaixū ǁae-e ǃkharu hâse di ge ǃnona ǀgôade gere ǀaere.

##
ǀGamsa ge i tsēs ge tsî di ge ǁîde ǃāb ǁgā ra tsâǃgû. ǁÎdi ge ǀhuru tsî ǁgammi ǀkhā ǀgapigu tsî ǁgammi ǃnâ gere tsâ.

##
ǁÎdi ge sī ǃnoakhai, os ge soresa gama hâ. ǃNoesase di ge ǃgaroǃās ǁga ra ǃoa.

##
ǀGū di ra hîas ge Nozibelesa ǃaob âs ai ǃomma ra ǁgui. ǁÎs ge ǁîs karaba go ǀuru! "ǃKhaese sao te re!" tis ge ǀhōsa ra ra ǀhomma. Xawe ra ge ǁîra ra mî ǃonkhao i go a ǃkhaisa.

##
ǁÎs ge ǀguri ǃāba ǃoa ra oadawasen. Karaba hō tsîs ge ǃnoesase oms ǁga ra ǁaru. Xawes ge ǃkhaeb ǃnâ ra kā.

##
Omro-e xū ra hā ǃnâro-es ge mû. ǃNoesase sī tsîs ge ra ǃgubu-am.

##
Burugâ kai si raseb ge ariba dao-amsa ra ǁkhowa-am tsî ra mî, "Tare-es hâba hâ?" "Gā ta ge hâ tsî ta ge ǁgoeǃkhai-e ra ôa," tis ge Nozibelesa ra ǃeream. "Gâxa re, tamas ka io ta ge nâ si" tib ge ariba ra mî. ǁNātimîs ais ge ra gâ.

##
ǁNāpaxūb ge ariba, "Sâiba te re!" "Xawe tita ge noxoba ari-e sâba tsâ tama," tis ge ra ǃereambi. "Sâi, tamas ka io ta nî nâsi" tib ge ariba ra mî. Nozobiles ge ǀû tsî û-e ariba ra sâiba.

##
ǁNāpaxūb ge ariba ra mî, "Kharoba ǀgâibate!" Nozibeles ge ǃeream tsî, "Tita ge ari-e kharo-e ǀgâiba tsâ tama." "ǀGâibate kharoba, tamas ka io ta ge Tita nî nâsi!" ǁNāpaxūs ge Nozibelesa kharoba ge ǀgâibabi.

##
Tsēs hoasas ge ǁîsa ariba sâi, ǀnapu tsî gere ǁāba. ǀGuitsēb ge ariba ge mîbasi, "Nozibelese, nētsē ta ge ti ǀhōna ra sari. Omsa ǀnapu, û-e sâi tsî ti xūna ǁābate oaǀkhī ta nîs aiǃâ."

##
ǁÎb ra ī khamis ge Nozibelesa ǃnona ǀûga ǁîs danasa xū ge ūǁnâ. ǀGuibas ge kharob ǃnāka ge gā, nauba dao-aoms ǃgâb-ai, tsî nauba ǃkharas ǃnâ. ǁNāpaxūs ge oms ǁga ǃkhaese ge ǃkhoe-oa.

##
Arib ge oaǀkhīb ge o Nozibelesa gere ôa. "Nozibelese, mâpas hâ?" tib ge ge ǃau. "Nē ta ge a, kharob ǃnāka," tib ge guroba ge mî. "Nē ta ge a, dao-ams ǃgâb ai," tib ge ǀgamǁîba ge mî. "Nē ta ge a, ǃkharas ǃnâ," tib ge ǃnonaǁî ǀûba ge mî.

##
ǀHôagaoheb ge Nozibeles xa ǃkhaisab ge ariba ge an. ǁÎb ge ǃgaroǃāsa ǃoa ǃkhoe tsî ge ǃkhoe. Xawe gu ge Nozibeles ǃgâsa ga kaiǃgâ haigu ǀkhā ge ǃâumâbi hâ i. Arib ge ge ǃkhoedawasen tsî ǁkhawa mûhesa tama ge i.

##
* License: [CC-BY]
* Text: Tessa Welch
* Illustration: Wiehan de Jager
* Translation: Maureen So-oabes
* Language: naq
