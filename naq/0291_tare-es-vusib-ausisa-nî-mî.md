# Tare-es Vusib ausisa nî mî.

##
ǀGui ǃnauǁgoagas ge Vusib di ǁnaosa ge ǂgai bi. "Vusi, toxopa nē ǃupusa sa îra sī mā re. ǁÎra ge tsamperesa sa ausisa di ǃgameb ǃaroma ra a ǂgao."

##
ǁÎb îra ǁgab garu daob ǃnâb ge Vusib ǀgam axakha hîa haiǂûna ra ǃora kha ge ǀhao-ū. ǀGui axab ge ǃupusa Vusib xu tsubu tsî hais ǃnâ go ǂnoa. ǃUpus ge go khôa.

##
"Tare-ets go dī?" tib ge Vusib ra ǃau. "ǁNās ge tsamperes di go i ǃupusa. Ti ausisa di ǃgameb tsamperes ge. Tare-es ti ausisa nēsisa nî mî ǃgameb di tsamperes ka ǀkhai o?"

##
Axakha ge kaise ge ǃhausen Vusiba kha ge ǁore ǃkhais ǃaroma. "Sikhom ge tsamperes ǀkha a hui ǁoa, xawe ū re nē ǁgâibasen haiba sa ausisa ǃaroma," tib ge ǀgui a ra mî. Vusib ge ǁîb ǃgûdaob ǀkha ra aiǃgû.

##
Daob ǃnâb ge ǀgam aokha hîa omsa ra omkha ǀkha ra ǀhao. "ǁNā ǀgãisa haiba kho a sîsenū ǁkhā?" tib ge ǀgui a ra dî. Xawe ge haiba om-ūs ǃaroma ǀgaisa tama hâ tsî ge khôa.

##
"Tare-ets go dī?" tib ge Vusib ra ǃau. "ǁNāb ge ti ausis di ǃgameb ǀKhae a. Haiǂû xoa-aokha ge ǁnā haiba go māhe ǁîkha go tsamperes di ǃupusa a khôa xui-ao. ǁNās ge ti ausis di ǃgameb tsamperesa. Nēsi i ge ǃupusa ǀkhai, tsamperesa ǀkhai, ǀkhaexū-e ǀkhai. Tare-es ti ausisa nēsisa nî mî?"

##
Omkurukha ge kaise ge ǃhausen haiba kha ge khôa o. "Sikhom ge tsamperes ǀkha a hui ǁoa, xawe ū re nē ǀgâna sa ausis ǃaroma," tib ge lguiba ra mî. Tsîb ge Vusiba ǁîb daob ǀkha ra aiǃgû.

##
Daob ǃnâb ge Vusiba gomasa ūhâ ǂgari-aob ǀkha ra ǀhao. "Tare ǁkhoaxa ǀgâna, tsâ ǁkhā î ta a?" ti's ge gomasa ra dî. Xawen ge ǁnā ǀgâna kaise ge ǁkhoaxa I tsîs ge gomasa hoa a ge hapu!

##
"Tare-es go dī?" tib ge Vusib ra ǃau. "ǁNā ǀgân ge ti ausis di ǃgameb ǀkhaeba omkurukha xa ta go

māhena ǁîkha go haiǂû xoa-aokha go mā te haiba a khôa xui-ao. Haiǂû xoa-aokha ge haiba go mā te ǁîkha

go tsamperes di ǃupusa a khôa xui-ao. ǁNās ge ti ausis di ǃgameb

tsamperesa. Nēsi i ge ǃupusa ǀkhai, tsamperesa ǀkhai, ǀkhaexū-e ǀkhai.

Tare-es ti ausisa nēsisa nî mî?"

##
Gomas ge kaise ge ǃhausen ǂûnas go î ǃkhais ǃaroma. ǂGari-aob ge as gomasa Vusib lkha ī ǁîb ausis di ǀkhaeb ase ti ge mî. Tsîb ge Vusiba ǁîb daob ǀkha ra aiǃgû.

##
Xawes ge gomasa ǃuiǂûs ǁaexa i ge o ǂgari-aoba ǃoa ge ǃkhoe-oa. Tsîb ge Vusiba daoba kā tsî kaise ǃonkhao hâse ǃgameb tawa ge sī. ǃHaokhoen ge ǀnai gere ǂû.

##
"Tare-e ta nēsisa nî dī?" tib ge Vusib ra ā. "ǃKhoebē go gomas ge ǀkhaeb

māhe ta goba ǀgân omkurukha xa ta go māhen soas ǃnâ. Omkurukha ge ǀgâna go mā te ǁîkha go haiǂû

xoa-aokha go mā te haiba a khôa

xui-ao. Haiǂû xoa-aokha ge haiba go mā te ǁîkha

go tsamperes di ǃupusa a khôa xui-ao. ǁNās ge ti ausis di ǃgameb

tsamperesa. Nēsi i ge ǃupusa ǀkhai, tsamperesa ǀkhai, ǀkhaexū-e ǀkhai.

Tare-es ti ausisa nēsisa nî mî?"

##
Vusib ausis ge ǁaeroba ǂâi tsî ra mî, "Vusi ti ǃgâro, tita ge ǀkhaexū-i ǀkha ǁae tama hâ. Tita ge tsamperes ǀkhas tsîna ǁae tama hâ! Sada hoada ge nēpa ǀhao hâ, tsî ta ge a ǂkhî. Nēsisa sa îsa sarana sī ǂgaeǂgā î da nē tsēsa tsēdī!" Tsîb ge Vusiba mîhe go khami ge dī.

##
* License: [CC-BY]
* Text: Nina Orange
* Illustration: Wiehan de Jager
* Translation: Ngeve Shangombe
* Language: naq
