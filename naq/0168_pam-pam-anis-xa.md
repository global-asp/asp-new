# Pam-pam Anis xa

##
Pensab ge ge ǂoaǂamsa ǃau-ao i,Kalahari ǀGowagu ǃnâ. ǁÎb ge kausa xamarin ǀkha gere ǁarusī, tsî ǀaokhoena ǃgâise gere ǂûmā. Pam-pam ti ǀon hâ ani ǃnoas ge ge hâ i, Pensab gere ǃkhō ǂgao sa. Nē anis di ǂareb ǃamgu ge ǂaga kuru-ūs ǃaroma ge ǃgâi i. ǁÎb ge nē anisa ǃkhōs tamas ka io ǂnoahōs ǀkha ǃgomsiba ge ûhâ i. Pensab di ǂāgu ge anis khami ǂoab ǃnâ ra ǁkhana. Pam-pam anisa ǃkhō tsîb ga ǁîs khao ǃamga ǂgaeǂûis ge ǁîb ǂâi.

##
Pensab ge ǁîn gā-ai ǂgauǂgau-aob tawa ge sī. ǁÎb ge huiba ge si ǂgan. "Toxoba ǁgauǃnâ te re mati ta Pam-pam anisa nî ǃkhō ǀgausa. ǁÎs ǃamga ta ge khāsa ta nî kuru-ū ga ra ǂhawa. Tare-e tani dī ǁîsa ǃkhōs ǃaroma?" ǂGauǂgau-aob ge ra ǃereambi "ǃGû îts ǀaesa si khau,hoa xoxon ga ǀaesa xu ǃkhoe,ots ge hoan xa ǂkhari xoxo-e nî ǃkhō. ǁNoasa kuru î nē xoxoro-e ǁîs ǃnâ ǂgā. Nē ǀgaub ais ge Pam-pam anisa ǃâitsâb ǃnâ nî ǂgâ."

##
Pensab ge ǂgauǂgau-aob tsî Pam-pam anis hâra ge khoeǀhōgu i ǃkhaisa ge ǀū-i. Nē anis ge soan ǃnâ ǂgauǂgau-aoba gere sari. ǁÎra ge ǂhôana gere ǀgoragu."ǃKhâikhom si ta ge ra, tib ge ǂgauǂgau-aoba saribis ge Pam-pam anisa o ge mî. ǃAu-aoba ta ge matib nî ǃkhōsi ǃkhaisa go mîba.ǃGarob ǃnâs ga khaura ǀaesa mû,os ge ǃnūse nî ǁkhanabē. Saro xa i nî tari-e dān ǃkhaisa ta ge ra mû ǂgao."

##
Pensab ge Pam-pam anisa ǃaus ǀkha ge tsoatsoa. ǃGarob ǃnâb ge Pensaba ǀaesab ta khau-ū haikha ǃomra ǃnâ ǁnû. ǀAni ge hâ,ob ge haigu ai ge ǁgoe i ǀgâga ge ǃnâi tsoatsoa,ǀaes nî ǃkhō-am tsî khaus kose. ǁHabu ra ǀgâna xun ge xoxona ra ǁkhanabē,xaweb ge Pensaba ǂkham ǂhomma ge ǃkhō tsî ǁî-e ǁnôas ǃnâ ge ǂgā.

##
Pam-pam anis ge nē ǁkhoaxa ǂkham ǂhommi hîa Pensab ǁnoas ǃnâ hâba kaise ge tura. ǁÎs ge ǃhaeses nî ǁkhanaǁgôa tsî ǃnoesase ǁîs gaxu ammi ǀkha ǁgomkhâi ti ge mîǁgui. Pensab ge nē anis āba ra ǁnâu,"Pam-pam,pam-pam,pam-pam." Pensab ge ǃhaese ǁîb ǁnoas ǁga ra ǃkhoe. Anis ge go ǃkhōhe!

##
Pam-pam anis ge Pensaba ra ǀkhōmâ,ǁîsa ǃnora kais ǃaroma. "Tātsē," tib ge Pensaba ra mî. "Tita ge sasa kaise gaxuse gere ǃkhō ǂgao. Nētsēs ge a ti! Sa ǃamgu ge ti ǂaga nî ǂoab ǃnâ ǃgâise nî ǁkhana kai,sas khami."

##
"Titats ga ǃgam ots ge ǃamna ūhâ tide nēgu ga toa o,tita ǁō hâ xui-ao,ǃNora kaitets ga,o ta ge mâ Kaiǁkhâb hoaba nî ǃamga mā tsî,"tis ge Pam-pam anisa ra mî.

##
Pensab ge anisa ge ǃnora kai. ǃGûbēs ra khamis ge nē anisa ǂgomǁoase ra ǂâi,"Amabes ǃnâ ta go ǃnora?" timi.

##
Oms ǁga ǁaru tsîb ge Pensaba ǀasa ǂaga ge si kuru. ǁÎb ǀasa ǂagan ge mû on ge khoena gem î: " Ai…ai, nē ǃau-aoba kō re! ǁÎb ge Pam-pam anis ǃamga ǁîb ǂagu ai mâi hâ. Nēsisab ge ǁîba ǃgâise ǃau tsî ǃgâi ǂûna nî ǀkhī-ūba da. Kai ǁâudība da gen î ūhâ!"

##
ǁNā ǃoeb ge ǂgauǂgau-aoba nau khoen ǀkha ǀaes ǂnamipe gere ǂnā,ǃau-aob di ǃgâiǃgâb tsî anib di ǃnorasan nî ǁâudīse. ǁNātsēsa xu gu ge hoa ǃgâi ǃau-aoga Pam-pam anis di ǁgaeǂhôasa ge ǂâihō,tsî ǃgôa-i ge tsēdi ǂâiǂâisens ǃaroma ǁîgu ôana gere ǁgamba.

##
* License: [CC-BY]
* Text: Traditional San story
* Illustration: Manyeka Arts Trust, Pensa Limungu, Kapilolo Mahongo, Marlene Winberg
* Translation: Petrus Josob
* Language: naq
