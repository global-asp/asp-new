# Zambezi ǃāb ǃnâ tsâs xa

##
ǃGāsa sorexa Sontaxtsē kam ǃuiaǁae ge is ge. Luseses ǃnâ di ge ǂkham ǀgôarode, ǁÎsa hîa Kaprivib ǃnâ kai Musikili hais ǃnâga ge ǀhaô hâ i.

##
ǃGâiaǂgaob ǀkha ra ǃhoa domrogu ge nē ǃgaroǃāros ǃnâ ra ǀgânase ǁnâuhe. Nau ǀhōsanan ge ra ǂgai. "Nakamwi, ǃâu tsî da ge hâ." "Chaze, ǃhaese (ǃnoe) dī re". " Silume! ǀKhī re!"

##
Marias ge Ntwalaba ra kō ôamâ. ǁÎn ge Ntwalas xa mâ Sontaxtsēs hoasa ra tsâǃgû ūhe. "Ntwalas! Ntwalee! Ntwalaaa! Ntwalloo!" tis ge ra ǂgai.

##
Nau ǀkhāb ǃgaroǃāros diba xūs ge ra ǃhao/ǃau, "Nē ta hâ! Saso ta ǃâuhâ." Hoa ǀgôadi ge go ǃkhoe îdi ǁîsa si ǀhā-ū.

##
"Nētsē tsâsis ǃaroma so ǂhûmisen hâ?" tis ge Ntwalasa ra dîdi. "Î" timi di ge ǃgâiaǂgao rase ra ǃgari mî, urimâ di ra ǃgâiaǂgaob xase.

##
Ntwalas ge ǃāb ǁga di ǁgôagause ǂhôana ra ǁgamba di. "Sada ǃgaroǃās ge dâuǃkhūhe hâ i ǃnaeǃkhais xa ǁgaebase re,"tidi ge ra mî. ǀGirib tsî ǀNorab hâkha xa ǁgaebase re.

##
Kaiǃgâ Marula hais ge ǃāb xō ǀkhā gem ā i. ǀGôadi ge Ntwalasa kaiǃgâ Marula ǂûhe gere ôaba.

##
"Tita ge ǁîs hîa kaise kaisa go hō" tis ge Joysa ra ǃau. Ntwalasas ge nē Marula ǂûsa ra mâ.

##
"Tsâso si" tis ge Ntwalasa ǀgôade ra mîba. ǁÎdi ge tsî Zambezi ǃāb di ǃkhai ǁgam-I xa ra ǃau ga âise ra ǃkhoeǂgâ.

##
Ntwalas ge ǃāb xōǀkhā mâ tsî krokodiǀga ra kōba ǀgôade. ǁÎs ge kai ǀgôadi ra tsâǀnûgu tsî dūǂgâ ǀgausa ra kō, tsî ǂkham ǀgôadi ra ǁgami ǃnâ ǀhuru tsî tsâ ǁkhāǁkhāsen ǀgausa.

##
" ǀNûgus ǁaeb" tis ge ra ǃau. " Mâsaogu" Kaise kai Marula ǂûsas ge ra ūkhâi. ǁKhās as koses ge kaise ǃnūse nē ǂûsa ge aoǂgā ǁgammi ǃnâ.

##
" ǀGui, ǀGam, ǃNona, Tsâ!" tis ge ra mî mā. ǀGôadi ge ǁgammi ǃnâ ǃkhoeǂgâ tsî nē Marula ǂûs ǁga ge tsâ. Ntwalas ge ra kō di.

##
"ǂGuro ta hâ" ti ra ge Marias tsî Chazes tsîra ǀgui ǁaeb ai ra ǃau. " Hoaro ge ǂguro hâ," tis ge Ntwalasa ra mî.

##
ǁKhawa ta ra ǀnûgu ǂgao," tis ge Mariasa ram î. "ǂHanu-a!" tis ge Chazesa ram î. " Tsâ ǁkhase a, Ntwala?" ti di ge nau ǀgôade ra dî.

##
ǁKhawa mâsaoguso," tis ge Ntwalasa mîba di. Marula ǂûsa ūkhâi tsîs ge ǁkhās as kose ǃnūse ge ǁgammi ǃnâ aoǂgā.

##
"ǀGui, ǀGam, ǃNona. Tsâ! tis ge ra mîmā. ǀGôadi ge ǁgammi ǃnâ ǃkhoeǂgâ tsî nē Marula ǂûs ǁga ge tsâ. Ntwalas ge ra kō di.

##
"ǂGuro ta hâ!" tis ge Chazesa ra ǃau. Marias ge ra tsâ ǀû. " Chazes ge a dana o," tis ge Ntwalasa ram î. " Kaise ǃgâi, Chaze." Ase nēsi oms ǁga ǁaru re.

##
ǀGôadi ge Ntwalas ǀkha oms ǁga ge ǃgû. "ǁGaeǂhôaro-e ǁgambase Ntwala," tidi ge ra ǂgan. ǁÎdi ge Ntwalas ǁgaeǂhôade ǃgâs xa ge ǃgâibahe-i.

##
Marias ge Chazes ǃgâb ai ǀhuri si tsî ǃhūb ai ǂhāǁguisi. Chazes ge ge ā tsoatsoa. "Chazes mamas xas nî ǂnauhe," tis ge Joysa, Marias ra mîba.

##
"Marias! Tare-i ǃaromas go ǂnauba Chazesa?" tis ge Ntwalasa ra dî. " ǁÎs ge tsâs ǃnâ go dan. ǂHau-ai tama," tis ge Mariasa ra mî.

##
Ntwalas ge ǀgôade ǂgaeǂnamisǃnâ ra ǂnû kai. " Skoldanaba tare-e ge mîba se." tis ge ra dî. ǃKhams ge a tsū. ǃKham ra khoen ge nî ǁkharahe," tis ge Nakamwusa ram î.

##
"Marias ge ǀûbasa nî ǂgan," tis ge Namasikusa ram î. " Chazes tsîn ge ǁâb ai nî ǂnausi," tis ge Joysa ram î. " Hî-i,( ǂhanu tama i ge a, ǂnaugusa) ǂnaugus ge ǂhanu tama," tis ge Ntwalasa ra mî.

##
"Tita ge ra ǂâi, Marias ǃgoaxa Sontaxtsē tsâ sao tide ti," tis ge Ntwalasa ram î. Marias ge kai ǁgamroga ra ā."Tita…Tita… ǀÛbate Chaze. ǀÛba te re ǂnau tide," tis ge ra ǀûbaǂgan.

##
"ǀÛbasi ta ge go," tis ge Chazesa mî tsî Marias ge ǁnamǂgā." Maria ham ge sa ǀkha nî ǁaru," Marias ge sa mamas ais tsîna nî si ǀûbaba ǂgan".

##
"Tita ge Chazesa tsâ ǀnûgugas go dan ǃkhais ǃaroma go ǂnau," tis ge Mariasa Chazes mamas a ge mîba. "ǀÛba" tere. Chazes ge a ti ǀhōsa tsî i ge go ǂhanu tama hâ i ǁîsa ǂnausa.

##
ǃGhs Sibungos ge Mariasa ra ǃgâ. ǁNās ge go ǂhanu tama hâ i Maria, khoena ǂnaus ge a ǁgai. Gangans ti ais go ǀûbaǂgan ǃkhaisa. ǀÛba si ta ra. Sas ge ǃgâi ǂgaeǂgui-aosa", tis ge ǃGhs. Sibungosa Ntwalasa ra mîba.

##
ǃGhs Sibungos ge hoa ǀgôadi ǀkha ra ǃhoa. "Ntwalas ge ǃgâi ǁkhara-i xa Marias ǃaroma go ǂâi. ǁÎs ge Chazesa go ǂnau tsâǀnûgusas go ǂoaǃnâ ǃkhais ǃaroma, xui-aos ge ǁîsa tsâǀnûgus ǃnâ ǁhao tite.

##
"Xawe ti ma," ti mîs ge Chazesa ra ǀnom. "Tita ge Mariasa nî ǃgoaxa Sontaxtsē oms tawa hâ, ǃkhaisa ǂgao tama hâ. ǃGoaxa wekhe tsîna ta ge ǁîs ǀkha ra tsâǀnûgu ǂgao!".

##
* License: CC BY-NC-SA
* Text: Imelda Lyamine, Albius Chunga Mulisa, Maria Simasiku, Florence Habayemi Shitaa
* Illustration: Kleopas Jambeinge
* Translation: Petrus Josob
* Language: naq
