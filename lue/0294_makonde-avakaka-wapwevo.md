# Makonde avakaka wapwevo

##
wande wa kaka wapwevo wapwile kanawa, wazalile namasangu, nalupa na masa. wunonyi chamwazaho chikuma apwile makonde. chipwe kakawapwevo apwile na vezukulu vavavulu, ngwejivile chakusweka ngwami yami azangile chikuma. Angusanyikilenga chikuma kuzuvo yenyi. Angulwekelenga visweko. wunonyi kwapwile chiseko chimwe kangulwekeleko, oku apwilenga nakufuchika makonde.

##
Likumbi limwe ngwamwene bango yayinene vanayitumbika hamusana haweluka ya zuvo ya kaka wapwevo. omu ngwahulishile ovyo vatondelenga kuyilingisa, chikumbwililo vanguhanyine chapwile kaha ngwavo, "hi mbango yami ya kafuta." kwakamwihi na mbango, kwapwile mafo amakonde amavulu ovyo kaka wapwevo atumbikilenga ngonde na ngonde. Ngwahonene kutachikiza. "awa mafo aka, kakapwevo?" ngwahulishile. chikumbwililo ngwambachile chapwile kaha, " hi mafo ami akafuta."

##
chapwile chamwaza chikuma kutamba kakawami wapwevo, makonde, mafo amakonde na mbango yayinene. wunonyi kakawami wapwevo anguhilwishile hawungeji wakuhona kutachikiza. "kakapwevo ngwasakwila ngwechenu ngu tambe omu namuwahisanga....." "kanda mupwa na jipamiko, mwana, linga vene nge omu vanakulweke," ahilukilileho. Ngwaputukileko lumbushi.

##
Omu ngwa kindulukile, kakapwevo atwamine kaha haweluka wunonyi chakuhona mbango chipwe makonde. "kakapwevo, mbango yili kulihi, makonde osena alikulihi, kulihi....."wunonyi kumbulwilo ngwatambwile yapwile, "ali muchiseko chami chakafuta." chapwile chakukomowesa nakuhonesa mangana!

##
Halutwe lwa makumbi avali, kakapwevo angutumine kuya nakumumbachila mukombo wenyi muze muka peka mwakusavalila. chindende omu ngwasokolwele kahela, vangutambukishilile kuli livumba lyalipi lyama konde aze anakuhya. muka pete kamukachi mwapwilenga mbango yakafuta ka kaka. yapwilenga yakusweka kanawa kulipayi lyamwaka. ngwalizundwile nakulinuka lize livumba lyamwaza.

##
Lizu lya kakawami wapwevo lyangukashimwishile omu asanyikile, "wakulinga yika? zangwisako ngunehele mukombo."ngwazangwishile namukombo wenyi. "wakumwemweta yika?" kakapwevo ahulishile. chihuliso chalingile ngwanuke ngwami ngwapwanga lika nakukemwina ha kuwana chisweko chakafuta.

##
Likumbi lya kavanga omu kakapwevo ejile nakutala mama, ngwatuchilile kuzuvo nakutala makonde cheka. mwapwilenga mususu wa makonde akuhya lyehi. ngwanonele yimwe nakusweka mumukanji wami. halutwe lwakufwika mbango cheka, ngwayile kunyima ya zuvo nakulya lumbushi. lyapwilenga likonde lize kanda ngutopengaho lyehi.

##
Likumbi lya kavanga, omu kakapwevo apwilenga muwande kumbata mafo, ngwawombolokele nakuya nakunonoka hamakonde. osena apwile kwakamwihi nakuhya. kangwahandamineko ngwanonele makonde awana. omu ngwapwile nakushinganyeka mutu kwingila, ngwevwile kakapwevo kukohola haweluka. Ngwahashile kaha kusweka makonde mwishi ya mukanji wami nakuvahita.

##
Likumbi lya shishileho lyapwile lya kulanjisa. kakapwevo ahindukile washi. ambachilenga kaha makonde akuhya na lupa mangana alanjise. kangwazangwishile kuya nakumutala lize likumbiko. wunonyi kangwa hashile kumusosolola hakashimbu kakasukuko.

##
Halutwe lwa chize chingoloshi vangusanyikile kuli vamama nava tata yami, nava kakapwevo. Ngwejivile ovyo vangusanyikililile. lize likumbi omu ngwasavalile, ngwejivile ngwami kangwechi kevako cheka, keshi kuli vakakapwevo, keshi kuli visemi jami kaha cheka keshi kuli wuli wosenako.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Masho Kaloza
* Language: lue
