# Ovyo ahanjikile ndumbu ya Vusi

##
Likumbi limwe chimenemene khaka ya Vusi amusanyikile, "Vusi, twala liulu eli kuli visemi jove. Navatonda kwochela ndumbwove kheki yayinene hawenga wenyi."

##
Mujila yenyi hakuya kuli visemi jenyi, Vusi aliwanyine navana vamalunga vavali vapwile nakuhela mihako. Kanyike umwe anyangwile liulu kuli Vusi nakulyasa hamutondo. Lize liulu lyapazukile.

##
Vusi alilile, "Unalingi ika? Lize liulu lyapwile lyakwochesa kheki. Kheki yahachilika chandumwami. Ndumbwami mwevwa ngachilihi nge kakwechi kupwa kheki yachilika chenyiko?"

##
Chize kulinyenga cha Vusi chavakwachile kumichima. Umwe wavo ahanjikile ngwenyi, "Nomu jino natuhashila kukafwa hali eyi kheki mwauhi, oloze waha mukombo ukahane ndumbwove." Vusi atwalilileho najila yenyi.

##
Mujila yenyi aliwanyine namalunga vavali vapwile nakutunga zuvo. Umwe ahulishile ngwenyi, "Ngachilihi, tuzachiseko ou mutondo wove wakukola?" Oloze uze mutondo kawapwile wakukola kutesa nakutungisako, shikaho wahokokele.

##
Vusi alilile ngwenyi, "Munalingi ika?" "Uze mutondo wana wakuhana ndumbwami. Vakakuhela mihako vanguhanangawo mwomwo vachikanga liulu lyakwochesa kheki. Kheki yapwanga yachilika chawenga wandumbwami. Jino liulu lyauchi, kheki yauchi, kaha wana nawa wauchi. Ndumwami mwalinga muka?"

##
Vaze vakakutunga chavavetele kumichima hakuhokola uze mutondo. Umwe wavo ahanjikile ngwenyi, "Katwechi kuhasa kukafwa hali ize khekiko, oloze mukuta wamwila ou utwalile ndumbwove." Shikaho Vusi atwalilileho najila yenyi.

##
Mujila yenyi, Vusi aliwanyine nanjimi nangombe. Ngombe ahulishile ngwenyi, "Mukuta wamwila wove wamwaza, achinguhane ngutafunyeko?" Oloze mwila wenyi wapwile uyema ngocho ngombe alile wosena!

##
Vusi alilile ngwenyi, "Unalingi ika? Uze mwila wana wayayami. Vakakutunga vanguhanangawo mwomwo vahokolanga mutondo wakufuma kuli vakakuhela mihako. Vakakuhela mihako vajihanga liulu shikaho vanguhananga mutondo nguhane yayami. Vakakuhela mihako vanguhananga uze mutondo mwomwo vapwashanga liulu lyakwochesa kheki yachilika chawenga wayayami. Jino liulu lyauchi, kheki yauchi, kaha wana wauchi. Yayami mwamba ngwenyi ika?"

##
Ngombe chamukwachile kumuchima hakuwana nge apwile wakuzuzuka. Njimi etavile ngombe ayenga na Vusi akapwe wana wayayenyi. Kaha Vusi atwalilileho.

##
Oloze ngombe ahilukile kuli njimi halwola lwakulya kuchingoloshi. Shikaho Vusi ajimbalile muungeji wenyi. Akotokelele kuheta kuwenga wayayenyi. Vangeji hivali lyehi nakulya.

##
Vusi alilile nakwamba ngwenyi, "Nangulinga ika? Ngombe nachinyi apwile wana wakushishisa mumukuta wamwila vanguhananga vakakutunga. Vakakutunga vanguhananga mwila mwomwo vahokolanga uze mutondo vanguhananga vakakuhela mihako. Vakakuhela mihako vanguhananga mutondo mwomwo vachikanga liulu lyakheki. Kheki yapwile yachifupa-wenga. Chindanda chapwile cha chilika chakusomboka. Jino liulu lyauchi, kheki yauchi, kaha nawana wauchi."

##
Yaya ya Vusi ashinganyekele chindende, kaha ahanjikile, "Vusi songo yami, kangwazakamine mawanako, kangwazakamine tuhu numba khekiko! Tuli hamwe kuno tuvosena, ngunawahilila. Shikaho vwala vyuma vyove vyamwaza mangana tuwahilile nakulivwisa halikumbi lino!" Kaha omu mukhiko alingile Vusi.

##
* License: [CC-BY]
* Text: Nina Orange
* Illustration: Wiehan de Jager
* Translation: Masho Kaloza
* Language: lue
