# Simbegwire

##
Omu mama ya Simbegwire afwile, alinyengele chikuma. Tata ya simbegwire alingile vyose atele kulinga mangana alame mwana wenyi wapwevo. Chindende, valilongesele kwivwa kanawa Cheka, chakuzeneka mama ya simbegwire. Chimene chosena vatwamine nakuhanjika Likumbi kulutwe. Chingoloshi chosena vawahishile vyakulya hamwe. Omu vakosele malonga, Tata ya simbegwire amukafwile navyesekelo vyakushikola vyakuzachila hembo.

##
Likumbi limwe, tata ya simbegwire achelewele kwiza hembo. “Wulikulihi mwanami?” Asanyikile. Simbegwire atuchilile kuli tata yenyi. Wunonyi emanyine omu amwene tata yenyi kukwata livoko lya pwevo. “Ngwakutonda yove wuliwane namutu wamwaza, mwanami. Owu yikiye Anita,” ahanjikile nakuli kemwina.

##
“Yoya simbegwire, tata yove angulwekanga vyavivulu haliyove,” Anita ahanjikile. Wunonyi kakemwineko chipwe kumbata livoko lya mwana pwevo. Tata ya simbegwire evwile kanawa nakuwahilila. Ahanjikile Hali vose vatatu kutwama hamwe, nomu kuwaha chakuyoya Chavo omu nachipwa. “Mwanami, ngwafwelela mumwitava Anita Kupwa mama yove,” ahanjikile.

##
Kuyoya kwa Simbegwire kwachinjile. Shikaho kapwilenga nalolako Cheka lwakutwama natata yenyi kuchimene chosena.Anita amuhanyine Milimo yamuzuvo Yayivu shikaho ahonenenga nakulinga vyuma vyakushikola kumachingoloshi. Ahambakanyinenga kukahela halutwe lwa Kulya chachingoloshi. Kulivwisa chapwilengaho chapwile kaha Halipayi lya mwaza vamuhanyine kuli mama yenyi. Tata ya Simbegwire katachikijile ngwenyi mwanenyi apwilenga wakulinyenga.

##
Omu mwahichile tukweji vavandende, tata ya Simbegwire avalwekele ngwenyi mwafumaho hembo mukashimbu. “Ngwatela kutumbuka ku Milimo yami,” ahanjikile. “Wunonyi ngwatachikiza namuli lama.” Chihanga cha simbegwire chaholokele, wunonyi tata yeyi kejivileko. Anita kahanjikile vili vyosenako. Nayikiye kevwile kuwahako.

##
Vyuma vyapihile kuli simbegwire. Nge kamanyishile Milimo yamuzuvoko, chipwe adandawile, Anita amuvetelenga. Kaha hakulya chachingoloshi. Anita alilenga vyakulya vyosena kuselaho simbegwire vikwangwa kaha. Wufuku wosena simbegwire alililililile mangana asavale, kukumbachila lipayi lya mama yenyi.

##
Chimene chimwe, Simbegwire akotokele kuhinduka. “Ove mwana pwevo wakuhehela!” Anita atambakanyine. Akokele simbegwire kufuma mukahela. Lipayi lya mwaza lyalikwachile mumbambo nakupulika muvali.

##
Simbegwire asulakanyine chikuma. Asakwile kuchina hembo. Ambachile vihanda vyamapayi Amama yenyi, kulongejeka vyakulya, nakufuma hembo. Akavangijile jila tata yenyi azachishile.

##
Omu kwalavile, anyinyine kumutondo kwakamwihi nakalwiji nakupanga kahela mupako, embile: “maama maama maama, wangusezanga. Wangusezanga chakuzeneka kukinduluka. Tata kanguzangako cheka. Mama mwiza Likumbi Muka? Wangusezanga .”

##
Chimene chakavanga, Simbegwire embile mwaso Cheka. Omu mapwevo vejile nakukosa vyakuvwala vyavo kukalwiji, vevwile mwaso wakulishona kufuma kumutondo wawusuku. Vashinganyekele nge peho yapwilenga nakunyikisa Mafo, shikaho vatwalilileho namulimo wavo. Wunonyi wapwevo wumwe hakachi Kavo avwishishile chikuma kumwaso.

##
Owu pwevo atalile kwilu kwamutondo. Omu amwene mwana pwevo na vihanda vyama payi ambachile, alilile , “simbegwire, mwana yayami!” Mapwevo vakwavo vechele Kukosa nakukafwa simbegwire kusuluka kumutondo. Tata yenyi wapwevo amukumbachile nakweseka kumuvendejeka.

##
Tata wapwevo wa simbegwire amumbachile nakumutwala kuzuvo yenyi. Amuhanyine Simbegwire vyakulya vizuma, nakumufwika mukahela Nama payi amama yenyi. Wuze wufuku, Simbegwire alilile omu ayile nakusavala. Wunonyi apwilenga mazoji akwivwa kanawa. Ejivile tata yenyi wapwevo mwamulama.

##
Omu tata ya simbegwire ahilukile hembo, awanyine lumu yamwanenyi mwahululu.” Yika yasolokanga,Anita?” Ahulishile namuchima wawulemu. Pwevo alumbunwine ngwenyi simbegwire achinyine. “ ngwatondaka angulemese,” ahanjikile. Wunonyi ngwamwimanyine chikuma.” Tata ya simbegwire asele zuvo nakutalikisa kukalwiji. Atwalilileho kwimbo lya yayenyi wapwevo nakuhulisa nge amonangako simbegwire.

##
Simbegwire apwilenga nakuhema nava yayajenyi omu amwene tata yenyi hakasuku. Evwile woma ngwenyi Nahase kusulakana. Wunonyi tata yenyi ayile kuli simbegwire shikaho ahanjikile, “simbegwire, wawane mamayove wamwaza yove lyavene. Owu echi kukwivwililanga nakukuzanga. Ngwawahilila nayove shikaho ngwakuzanga.” Valivwashanyine ngwavo simbegwire mwatwama na yise pwevo nomu mwasaka yavene.

##
Tata yenyi amutambukililenga makumbi osena. Wunonyi ejile na Anita. Anita ahetele kulivoko lya simbegwire. “ ngwalikonekela kanyike, ngwapihisanga,” alilile. “Wunahase kungweka ngweseke Cheka?”simbegwire atalile tata yenyi nachihanga chenyi chakulizakamina. Shikaho endele chindende kuya nakuhaka mavoko enyi mumbunda ya Anita.

##
Chalumingo chakavanga, Anita asanyikile simbegwire m, navayayajenyi na yise pwevo kuzuvo nakulya. Anita awahishile vyakulya vyose azangile simbegwire shikaho vosena valile nakukuta. Kaha vanyike vahemene vakulwane vashimutwile. Simbegwire evwile kanawa nakuzangama. Asakwile ngwenyi kalinomu mwakinduluka kuli kuzuvo nakutwama na mama yenyi wamuchivali na tata yenyi wapwevo.

##
* License: [CC-BY]
* Text: Rukia Nantale
* Illustration: Benjamin Mitchley
* Translation: Kaloza Masho
* Language: lue
