# Likumbi ngwafumine hembo kuya ku mbaka.

##
Hawimanyino wawundende wama basi mu mbongi yami Mwapwilenga mwakukashika na vatu kaha cheka mwazalile nama basi. hamavu hapwilenga vyuma vyavivulu vyakulonga. Tuponya vatambakanyinenga oku kwayilenga ma basi.

##
"mbaka!mbaka! kuya kumulawuko!" ngevwile kaponya kupunda. yize yikiko basi ngwatondanga kuya nayo.

##
Basi yaku mbaka yazalile, wunonyi vatu vavavulu vatwalilileho kulishinjika kwingila mukachi. vamwe valongejekele vitelo vyavo mwishi ya motoko. vamwe vahakile mukachi kamotoka.

##
Vatu vapwile hawungeji vakwachile mapepa avo aku basi hamwe omu vatondelenga kwa kutwamina mu basi mwazalile vatu. mapwevo navana vatwamina kanawa hawungeji wawusuku.

##
ngwalifwachikile kwakamwihi na janena, mutu atwamine kwakamwihi Nayami akwachishile ku lipepa lenyi lyakumbachila lya mafo amatamba. avwalile ma sanda amyaka, avwalile chamashika chakufwa shikaho asolekele kulizakamina.

##
Ngwatalile haweluka wa basi shikaho ngwashinganyekele vene ngwamimi ngwakuseza limbo lyami, limbo ngwakolela. ngwapwilenga nakuya kumbaka.

##
Kulonga kwakumine kaha nawa vatu vosena vapwilenga hawungeji vatwamine. vakakulanjisa chochimwe vengilile mumotoka nakulanjisa vyuma ku vatu vapwile hawungeji. vosena vapwilenga nakutambakana ovyo vapwilenga nakulanjisa. mazu evwakanyine akusehesa kuli yami.

##
Vahawungeji vavandende valanjile vyakunwisa, vakwavo valanjile vyakulya vyavindende nakuputuka kutafunya. vaze kavapwile najimbongoko ngeyami, vatambile kaha.

##
Evi visekashano vyakulanjisa vaviluwanganyishile kuli kulila chamotoko, chinjikijilo cha kusolola ngwavo vanaliwahisa nakuya. Kaponya alwekele vakakulanjisa kufuma mumotoka.

##
Vakakulanjisa valishinjikile mangana vafume mu basi. vakwavo vahanyine jichenji kuli vatu vapwile hawungeji. vakwavo vesekele kulanjisa mu lola lwamakumishilo.

##
Omu basi yafumine hakusulukila vatu, ngwa nonokele ha njanena. ngwalikomokelelele nge nakahiluka cheka kwimbo.

##
Omu wungeji watwalileho, mukachi ka motoka mwazumine. ngwasokele meso ami kushinganyeka nangusavala.

##
Wunonyi mangana ami aselumukile kuya kwimbo. mama yami mwapa kanawa? vambwanda vami navawanako mbongo? ushe vayayami navanuka kwichilila mbuto yamitondo yami?

##
Hakuya mujila, ngwalilongesele lijina lya ngalila yava natu oku vechi kutwamanga mumbaka. ngwapwilenga nakumamachila omu ngwahezumukile mutulo.

##
omu mwahichile shimbu, ngwahindukile na chongo kwivwa mitambi yakusanyika vatu vali hawungeji kukinduluka kwimbo. ngwanonele ka chola kami kakandende nakufumamo mumotoka.

##
Basi yapwilenga nakuhiluka yazalilenga washi, kalinomu nayikinduluka. Chachilemu chikuma chasaleko hiku tonda zuvo yava natu.

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: masho kaloza
* Language: lue
