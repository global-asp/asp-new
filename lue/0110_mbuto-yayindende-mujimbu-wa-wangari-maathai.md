# ka mbutu kakandende: mujimbu wa Wangari maathai

##
mwimbo hakawumbu ka kenya kumulawuko wa afilika, mwana pwevo azachile na mama yenyi mu wande. lijina lyenyi ikiye wangari.

##
Wangari azangile kupwa haweluka. muwande wa vyakulya wa chisaka chenyi apazwile mavu na mukwanga wenyi. engishile tujimbuto twatundende mumavu azuma.

##
lola lwenyi azangile chikuma lwapwile chingoloshi. omu kwalavile chikuma kutala mbutu, wangari atachikijile ngwenyi hi lola lwa kuya kuzuvo. akavangijile kajila muwande kuvatula kalwiji omu ayilenga.

##
Wangari apwilenga mwana wa kuzangama kaha cheka kahandamine kuya kushikolako. Wunonyi tata yenyi na mama yenyi vatondele atwame nakuvakafwa hembo. omu apwilenga myaka yitanu nayivali, yayenyi walunga avalwekele visemi jenyi mangana vamwechi ayenga kushikola.

##
Azangile kutanga! Wangari alilongesele vyavivulu kaha cheka vyavivulu namukanda atangilenga. alingilenga kanawa hashikola shikaho vamusanyikile kuya nakutangila kuma fuchi avindele ku united states of america. Wangari awahililile chikuma! atondele kwijiva vyavivulu vya kaye.

##
Hashikola yayinene ya amelika wangari alilongesele vyuma vyaviha vyavivulu. atangile mihako nomu vyechi kukolanga. shikaho anukile omu apwilenga nakukola. kuhema ngunja nava yayajenyi mumu vule wamitondo mungalila yamitondo yamwaza mu kenya.

##
Omu atangilenga chikuma, mukiko atachikijile ngwenyi azanga lifuchi lya kenya. atondelenga vakiko vapwenga vakuwahilila na kukasunuka. omu atangilenga chikuma, mukiko anukilenga limbo lyenyi lya mu afulika.

##
omu amanyishile kutanga chenyi, ahilukile ku kenya. wunonyi lifuchi lyenyi lyachinjile. mawande amanene atohwele mungalila. mapwevo kavapwile najikunyi jakutelekelahoko. vatu vapwilenga vakuyanda navana vapwilenga nazala.

##
Wangari ejivile vyakulinga. alwekele mapwevo mwakutumbila mihako kufuma kujimbuto. mapwevo valanjishilenga mitondo nakukafwa visaka javo. mapwevo vahwahililile chikuma. Wangari avakafwile kwivwa vakulema.

##
omu lola lwahichile, mitondo yakolele mumisenge, tulwiji twaputukile kulimwanga cheka. mujimbu wa Wangari watandile mu afulika yosena.lelo, makumbakaji yamitondo yasoko kufuma kuli mbuto ya wangari.

##
Wangari azachile na ngolo. vatu vosena mukaye vamwene, vamuhanyine wufweto wamwaza. vechi kuyisanyika ngwavo nobel peace prize, shikaho apwilenga watete kutambula owu wufweto kana.

##
Wangari afwile mu mwaka wa 2011, wunonyi twechi kumushinganyeka lola lose twechi kumonanga mutondo.

##
* License: [CC-BY]
* Text: Nicola Rijsdijk
* Illustration: Maya Marshak
* Translation: masho kaloza
* Language: lue
