# Pembe, kawa na ngombe

##
Pembe, kawa, na ngombe vampwilenga masepa chikuma. likumbi limwe vayile hawungeji mumotoka.

##
Omu vahetele kumakumishilo wawungeji wavo, nyamutekenya avahulishile kufweta mbongo.

##
Kawa afwetele mbongo jajivulu, momo kapwile nambongo jakolokako.

##
Nyamutekenya apwilenga hakamwihi nakuhana kawa mbongo jasalileko kaha pembe nakusewunuka chakuzeneka kufweta chipwe kamwe.

##
Nyamutekenye asulakanyine chikuma. endesele chakuzeneka kuhana kawa mbongo jenyi jasalileko.

##
Shikaho, nakalelo kano, kawa echi kutuchila kuli motoko naku nonoka mukachi nakuwana nyamutekenya ali namukuli wenyi.

##
Pembe echi kuchina chivumino cha motoka. echi kwivwa woma navamukasa hakuhona kufweta mukuli.

##
Shikaho ngombe kalizakaminako nge motoka yakwiza. ngombe kazangwisako kutumba mukwakwa nge motoka yakwiza momo ejiva ngwenyi afwetele mbongo jenyi kuli nyamutekenya.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Masho Kaloza
* Language: lue
