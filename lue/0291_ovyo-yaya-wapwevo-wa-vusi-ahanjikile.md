# Ovyo yaya wapwevo wa vusi ahanjikile

##
chimenemene kaka ya vusi amusanyikile, "vusi, twala liwulu eli kuli visemi jove. vanakutonda kupanga mbolo ya yayove chachilika chenyi."

##
Omu ayilenga mujila kuli visemi jenyi, Vusi awanyine vana vamalunga vavali kusakula muhako. mwana walunga wumwe ambachile liwulu kufuma kuli Vusi nakulyasa kumutondo. liwulu lyapazukile.

##
" walingi yika?" Vusi alilile. "lize liwulu lyapwanga lya mbolo. mbolo yapwanga yachilika chayayami wapwevo. yayami mwahanjika ngwenyi ngachilihi nge kakweshi kupwa mboloko kuchilika chenyi chakusomboka?"

##
Malunga valikonekelele hakumupihisa Vusi. "katweshi kuhasa kukafwa na mboloko, wunonyi mukombo owu wumutwalile yayayove wapwevo," wumwe ahanjikile. Vusi atwalilileho nawungeji wenyi.

##
Omu apwilenga muwungeji, awanyine malunga vavali vakutunga zuvo. "tuzachiseko owu mutondo wove wakukola?"wumwe ahulishile. wunonyi mutondo kawapwile wakukola chikumako nakutungisa, shikaho wahokokele.

##
"walingi yika?" Vusi alilile. "Wuze mutondo wapwanga wuhano wa yayami wapwevo. vakakusakula mihako vanguhananga mungweji momo vapazulanga liwulu lyapwanga lya mbolo ya chilika chakusomboka. wunonyi kwawuchi liwulu, kwawuchi mbolo kaha chekanawa kwawuchi chiteli chawana chakuhanako. yayami mwahanjika ngwenyi yika?"

##
Vakakutunga valikonekelele hakuhokola mutondo. "katweshi kuhasa kukafwa na mboloko wunonyi tambula mukuta owu wutwalile yayove."wumwe ahanjikile. shikaho Vusi atwalilileho nawungeji wenyi.

##
Omu apwilenga mujila nakuya, Vusi awanyine njimi na ngombe. " mukuta wamwila wove wamwaza, ngutopeko?" Ngombe ahulishile. wunonyi mwila wenyi wapwile wamwaza shikaho ngombe alile wosena!

##
"walingi yika?" Vusi alilile. "wuze mwila wapwanga wuhano wayayami . vakakutunga vahananga momo vahokolanga kufuma kuli vakakusakula mihako. vakakusakula mihako vapazulanga liwulu shikaho vanguhananga mutondo nguhane yayami. mbolo yapwanga ya chilika chakumbata cha yayami wapwevo. wunonyi kwawuchi liwulu, kwawuchi mbolo, kaha cheka kwawuchi vyakuhanako. yayami mwahanjika yika?"

##
Ngombe alikonekelelele hawuminyi. njimi etavile ngombe ayenga nenyi kuchilika mangana apwenga wana kuchilika chakumbata cha yayenyi wapwevo. kaha Vusi amumbachile.

##
Wunonyi ngombe achinyinyine kuli njimi ha lola lwakulya shima yamusana. shikaho Vusi ajimbalile muwungeji wenyi. achelewele ku chilika cha yayenyi. vangeji vaputukile lyehi nakulya.

##
"Nangulinga yika?" Vusi alilile. "ngombe achinanga apwanga wana, hakuhilwisa mwila vakakutunga vanguhananga. vakakutunga vanguhananga mwila momo vahokolanga mutondo vanguhananga vakakusakula mihako. vakakusakula mihako vanguhananga mutondo momo vapazulanga liwulu vanguhananga lyapwanga lya mbolo. mbolo yapwanga ya chilika chakusomboka. wunonyi kwawuchi liwule, kwawuchi mbolo, kwawuchi vyakuhanako."

##
yaya ya Vusi ashinganyekeleho chindende, shikaho ahanjikile, "Vusi songo yami, kangwalizakaminyineko hali wana, kangwalizakaminyineko hali mbolo! tuli kuze hamwe, ngwawahilila. shikaho vwala vyuma vyove vitoma mangana tuwahilile nakulivwisa kuwaha likumbi lino!" shikaho Vusi alingile ngachize.

##
* License: [CC-BY]
* Text: Nina Orange
* Illustration: Wiehan de Jager
* Translation: masho kaloza
* Language: lue
