# Nozibele najize jikhambu jitatu

##
Lwola lumwe kushikulu, maphwevo vatatu vayile nakuchava jikhunyi.

##
Lyapwile likumbi lyaliyena, kaha ngocho vayile kukalwiji nakusana. Vahemene nakulichila meya nakuhala nawa.

##
Washi washi vakasumukile hikunatoko. Vahilukile washi kwimbo.

##
Omu vahetele kwakamwihi nalimbo, Nozibele ahichishile livoko mushingo. Avulyamine usanga! "Ngunalombo muhiluke nayami!" alambililile masepa jenyi. Oloze masepa jenyi vakumbulwile ngwavo kunatoko.

##
Kaha Nozibele ahilukile kukalwiji ukhawenyi. Awanyine usanga wenyi nakuthuchila kwimbo. Oloze ajimbalile mumilima.

##
Amwene muteleleji wakakahya uli nakufuminyina muchisambwe. Athuchililileko nakungongomweza.

##
Nge chiyovo, kawa asokolwele kuze kuchikolo nakuhanjika ngwenyi, "Unakutonda ika?" Nozibele akumbulwile ngwenyi, "Ngunajimbala kaha nguli nakutonda kwakusavala." Kawa ahanjikile ngwenyi, "Ingila, nge chiku nangukusuma!" Kaha Nozibele engilile.

##
Kaha uze kawa ahanjikile ngwenyi, "Ngutelekeleko!" Nozibele akumbulwile ngwenyi, "Oloze ami kanda lyehi ngutelekelengaho kawa," Kawa ahanjikile ngwenyi, "Teleka, nge chiku nangukusuma!" Shikaho Nozibele amutelekelele vyakulya uze kawa.

##
Kaha kawa ahanjikile ngwenyi, "Ngwalileko kahela!" Nozibele akumbulwile ngwenyi, "Kanda ngwalengangaho lyehi kahela kakawa." Kawa ahanjikile ngwenyi, "Ala kahela, nge chiku nangukusuma!" Shikaho Nozibele alile kahela.

##
Kumbi nge hikumbi atelekelelenga nakukombela nakukosela uze kawa. Likumbi limwe kawa ahanjikile ngwenyi, "Nozibele, lelo ngwatela kutambukilako masepa vamwe. Komba muzuvo, teleka vyakulya kaha kosa vyuma vyami shimbu kanda nguhiluke."

##
Omu alingile kawa hanayi lyehi, Nozibele ambachile jikhambu jitatu kumutwe wenyi. Ahakile lukhambu lumwe mwishi yakahela, lukwavo kunyima yachikolo, kaha lumwe mumulaka. Kufumaho atuchililile kuzuvo jimbushi. 

##
Omu ahilukile kawa, atondele Nozibele. Atambakanyine ngwenyi, "Nozibele, uli kulihi?" Lukhambu lwatete lwahanjikile, "Nguli kuno, mwishi yakahela." Lukhambu lwamuchivali lwahanjikile, "Nguli kuno kunyima yachikolo." Lukhambu lwamuchitatu lwahanjikile, "Nguli kuno, mumulaka."

##
Kaha kawa ejivile ngwenyi Nozibele amwongele. Shikaho athuchililile kwimbo. Oloze vayaya ya Nozibele vapwile nakuvandamina kuze namingweji yayinene. Kawa alumukile nakuchina kaha kavamumweneko kufuma haze.

##
* License: [CC-BY]
* Text: Tessa Welch
* Illustration: Wiehan de Jager
* Translation: Masho Kaloza
* Language: lue
