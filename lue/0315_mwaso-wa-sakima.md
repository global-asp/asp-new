# Mwaso wa sakima

##
Sakima atwamine navisemi jenyi na yaya yenyi wapwevo wamyaka ya yiwana. Vatwamine ha livu lya lunga wakupita. Zuvo yavo ya Mwila yapwile kwakumina mitondo.

##
Omu sakima apwilenga namyaka yitatu yakusemuka, avijile nakufwa meso. Sakima apwilenga mwana walikoji wakukiswila.

##
Sakima alingile vyuma vyavivulu vize vakwavo vamyaka vyovimwe ya kusemuka ya yitanu nawumwe kavalingilengako. Chinjikijilo, atwaminenga navakulwane mwimbo nakuhanjika vyuma vyavilemu.

##
Visemi ja sakami vazachilenga hazuvo ya lunga wuze waluheto. Vafuminenga hembo chimenemene nakukinduluka kuchingoloshi. Sakima vamuselenga na songo yenyi wapwevo.

##
Sakima azangile kwimba myaso. Likumbi limwe mama yenyi amuhulishile, “wechi kutangila kulihi eyi myaso sakima?”

##
Sakima akumbulwile, “vyechi kwiza kaha, mama. Ngwechi kuyivwila mumutwe kaha nangwimba.”

##
Sakima azangile kwimbila songo yenyi wapwevo, chikuma omu evwile Zala. Yayenyi apwilenga nakumwivwilila kwimba mwaso wenyi azangile chikuma. Apwilenga nakwivwa Lizu lize lyamwaza.

##
“Imba nakuhilukilamo kapapa,” yaya yenyi wapwevo apwilenga nakumulambilila. Sakima etavile nakwimbamo kapapa nakapapa.

##
Chingoloshi chimwe nge omu visemi jenyi vahilukilenga hembo, vapwilenga vakuhola. Sakima ejivile ngwenyi vyuma kavyapwile kanawako.

##
“Yika vyapihi, mama, tata?” Sakima ahulishile. Sakima ejivile ngwenyi mwana wa wuze mutu wakupita kapwilehoko. Lunga alinyengele kaha cheka asalile wukawenyi.

##
“Ngunahase kumwimbila. Mwapwa wakuzangama cheka,” Sakima alwekele visemi jenyi. Wunonyi visemi jenyi kavamwanukileko. “Apwa wakupita chikuma. Wuli kaha kapuputa wamwana walunga. Washinganyeka ngove mwaso wove nawumukafwa?”

##
Wunonyi, Sakima kecheleko, songo yenyi wapwevo apwilenga nayikiye. Ahanjikile, “Myaso ya sakami vyechi kunguvwisa kuwaha nge ngunevu zala. Navivwisa kuwaha pichi nawa.”

##
Likumbi lya kavanga, sakima ahulishile songo yenyi wapwevo kumutetekela kuzuvo ya lihando.

##
Emanyine mwishi ya windo yimwe nakuputuka kwimba mwaso wenyi azangile chikuma. Chakuhona kwenyeka lola, mutwe wa lihando ndo waputukile kusoloka ha windo.

##
Vakakuzata vechele vize vapwilenga nakulinga. Vevwilile ku mwaso wa mwaza wa sakami. Unonyi lunga wumwe ahanjikile ngwenyi, “Wawuchi nakwanyisa kumukokweza owu lihando do, Wunonyi owu kapuputa wa mwana walunga nakushinganyeka ngwenyi nahase kumukokweza?”

##
Sakima amanyishile kwimba mwaso wenyi shikaho alumukile nakuya. Wunonyi lihando ndo atuchile lumbushi nakuhanjika ngwenyi, “Ngwasakwilako imba cheka.”

##
Luze Vene lola, malunga vavali vejile ninshi vanambate mutu ha mbwechi. Vawanyine mwana lihando vanamuvete nakumuseza kujila.

##
Lihando awahililile chikuma hakumona mwanenyi cheka. Amufwetele sakima hakumu kokweza. Atwalile mwanenyi na sakami kuchipatela mangana sakami aputuke kumona cheka.

##
* License: [CC-BY]
* Text: Ursula Nafula
* Illustration: Peris Wachuka
* Translation: Kaloza Masho
* Language: lue
