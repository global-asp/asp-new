# Mwaso wa Sakima

##
Sakima atwaminenga navisemi jenyi nandumbwenyi waphwevo wamyaka yakusemuka iwana. Vatwaminenga halimbo lyalunga umwe wakupita. Zuvo yavo yakwambila namwila yapwile kusongo yamukana wamitondo.

##
Omu Sakima apwile namyaka itatu yakusemuka, avijile nakufwa meso. Sakima apwilenga mwana wakuthachikiza vyuma.

##
Sakima alingile vyuma vyavivulu vize vakwavo vamyaka yakusemuka itanu naumwe kavalingilengako. Chitalilo, atwaminenga navakulwane mwimbo nakuhanjika vyuma vyavilemu.

##
Visemi ja Sakima vazachilenga kuzuvo yauze lihando. Vafuminenga hembo chimenemene nakukinduluka kuchingoloshi. Sakima vamuselenga nasongo yenyi waphwevo.

##
Sakima azangile kwimba myaso. Likumbi limwe naye amuhulishile, "Sakima, nyi eyi myaso weji kulinangwilayo kulihi?"

##
Sakima akumbulwile, "Yeji kulijila kaha, mama. Ngweji kuyivwila mumutwe wami kaha hinanguyimba."

##
Sakima azangile kwimbila songo yenyi, chikumanyi, nge nevu zala. Songo yenyi mwamwivwilila omu mwemba mwaso wenyi azangile chikuma. Mwanyengesa mutwe kukava uze mwaso.

##
Ndumbwenyi mwamulambilila, "Wimbe nakuhilwisaho maphapa amavulu." Sakima etavile nakwimba cheka nacheka.

##
Likumbi limwe nachingoloshi omu visemi jenyi vahilukile hembo, vaholele kulu. Sakima ejivile ngwenyi vyuma kavyapwile kanawako.

##
Sakima ahulishile ngwenyi, "Ika inapihiko, mama, tata?" Sakima vamulwezele ngwavo mwana uze lihando ajimbalile. Shikaho uze lunga alinyengele nakwivwa uli.

##
Sakima alwezele visemi jenyi ngwenyi, "Ngunahase kumwimbila. Kwiji phamo mwawahilila cheka." Oloze visemi jenyi vamukanyishile, ngwavo. "Apwa wakupita chikuma. Ukapuputa kamwanalunga. Unashinganyeka ngwove mwaso wove naumukafwa?"

##
Oloze, Sakima kecheleko, Songo yenyi nayikhiye amuhakwilile ngwenyi, "Myaso ya Sakima yeji kungwivwisa kuwaha nge ngunevu zala. Shikaho inahase kwivwisa kuwaha uze pichi nawa."

##
Likumbi lyakavako, Sakima alwezele songo yenyi kumutetekeza kuzuvo yauze pichi.

##
Emanyine mwishi yanjanena imwe yayinene nakuputuka kwimba mwaso wenyi azangilenga kuhambakana. Kakandende kaha, uze pichi aputukile kunonoka muze munjanena.

##
Vakakuzata vechele vize vapwilenga nakulinga. Vevwililile kumwaso wa Sakima wamwaza ngachize. Oloze lunga umwe ahanjikile ngwenyi, "Wauchi nahase kumuvendejeka ou pichi. Kaha ou kanyike wakapuputa ali nakushinganyeka ngwenyi ikhiye nahase kumuvendejeka?"

##
Sakima amanyishile kwimba mwaso wenyi kaha alumukile mangana ayenga. Oloze uze pichi alwasumukile nakuhanjika ngwenyi, "Ngunakusakwilako imba cheka."

##
Luze vene lwola, malunga vavali vejile oho ngocho vanambate muthu muchipoya. Vawanyine uze mwana pichi vanamuvete nakumuseza kujila.

##
Uze pichi awahililile chikuma hakumona mwanenyi cheka. Amufwetele Sakima hakumuvendejeka. Atwalile mwanenyi na Sakima kuchipatela mangana Sakima ahase kumona cheka.

##
* License: [CC-BY]
* Text: Ursula Nafula
* Illustration: Peris Wachuka
* Translation: Kaloza Masho
* Language: lue
