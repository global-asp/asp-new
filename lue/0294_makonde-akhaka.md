# Makonde akhaka

##
Wande wakhaka waphwevo wapwile wamwaza, wakuzala namasa, masangu nalupa. Oloze vyawahileho chikuma vyapwile makonde. Chipwe tuhu khaka apwile navazukulu vavavulu, ngwejivile mumuchima wami ngwami ami yami azangileho chikuma. Angusanyikilenga kakavulu kuzuvo yenyi. Kaha nawa angulwezelenga tuvyuma tumwe twakuswama. Oloze kwapwile chimwe kangulwezeleko: okwo apwilenga nakufuchika makonde.

##
Likumbi limwe ngwamwene mbango yayinene vanayitumbika hamusana haweluka wazuvo yakhaka. Omu ngwahulishile ovyo ayilingishilenga, kukumbulula chapwile, "Yapwa mbango yami yakafuta." Kwakamwihi nayize mbango kwapwile mafwo amakonde amavulu aze khaka alumwinenga mwamundende mwamundende. Ngwasakile nguthachikize. Ngwahulishile ngwami, "Nyi awa mafwo aka, khaka?" Kukumbulula chafumineko chapwile, "Himafwo ami akafuta."

##
Chapwile chamwaza chikuma kumona khaka, makonde, mafwo amakonde nayize mbango yayinene. Oloze khaka angutumine kuli mama. "Khaka ngunasakwila ngwechenu ngumone omu namuwahisanga..." Ahilukilileho ngwenyi, "Kanda kupwanga najiphami nganako, ove mwana, linga nge omu vanakulweze," Ngwaputukileko lumbushi.

##
Omu ngwahilukile, khaka atwamine haweluka oloze chakuhona ize mbango chipwe aze makonde. Ngwamuhulishile, "Khaka, mbango ili kulihi, makonde osena ali kulihi, kulihi..." Oloze kumbulwilo ngwatambwile yapwile, "Ali muchisete chami chakafuta." Changunehelele nauvwa!

##
Omu mwahichile makumbi avali, khaka angutumine kumunehela mukombo wenyi muze mukapete kenyi kakusavalila. Yayize sokololo kuchikolo, vangutambwokesele kulivumba lyamakonde akuhya. Mukachi kazuvo mwapwile ize mbango yakhaka yayinene yakafuta. Yapwilenga yakusweka kanawa nalipayi lyamwaka. Ngwalyehwile nakuhumbilila uze upengo-pengo.

##
Lizu lyakhaka lyangukasumwine omu asanyikile, "Uli nakulinga ika? Zanguwisako ngunehele mukombo." Ngwazanguwishile namukombo wenyi. Khaka ahulishile, "Uli nakumwemweta ika?" Chihula chenyi chalingile ngwanuke ngwami ngwapwile likha nakumwemweta hakuwana chiswamo chenyi chakafuta.

##
Likumbi lyachako omu khaka ejile nakutala mama, ngwathuchilile kuzuvo yenyi ngwami ngukatale cheka aze makonde. Kwapwilenga mususu wamakonde akuhya chikuma. Ngwanoneleko limwe nakulisweka mukhanji yami. Kukumisa kufwika kuze kumbango cheka, ngwayile kunyima yazuvo nakulilya washi. Lyapwile likonde lyakuyema chize kanda ngwivwengangaho lyehi.

##
Likumbi lyachako, shimbu khaka apwile mulithepa nakuhela mafwo, ngwavombokelelemo nakunonoka hamakonde. Amavulu apwile akuhya. Ngwasutwileko makonde awana. Omu ngwapwile nakuya chindende chindende kuchikolo, ngwevwile khaka mwakohola haweluka. Ngwakumishile kusweka makonde mukhanji yami nakuhita kuze apwile.

##
Likumbi lyashishilemo lyapwile lyakulanda nakulanjisa hamaliketi. Khaka ahindukile chimenemene. Kakavulu ambachilenga makonde akuhya nalupa lwakulanjisa kumaliketi. Kangwanguhwishile kuya nakumutala lize likumbi khanako. Oloze kangwahashile kuhona kumumona hashimbu yayisukuko.

##
Lwola lwekha kuchingoloshi vangusanyikile kuli mama natata, nakhaka. Ngwejivile mwomwo ika. Uze ufuku omu ngwasavalile, ngwejivile ngwami kangwechi kukevaho chekako, kechi kwivila khakako, kechi kwivila visemi jami chipwe khala muthuko.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Masho Kaloza
* Language: lue
