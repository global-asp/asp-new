# Chiwimo na nakakapwevo

##
Odongo na Apiyo vatwamine mu mbaka na tata yavo. Vahandaminyinenga vihwimo. Nge mashikola apwilenga akusoka kahako, wunonyi momo vayile nakutambukila kaka yavo wapwevo. Atwaminenga mulimbo lyaku lovela kwakamwihi na kalwiji kakanene.

##
Odongo na Apiyo vawahililile chikuma momo yapwile lola lwa kutambukila khaka yavo cheka. Shimbu kanda Wufuku, valongejekele vyola vyavo nakuliwahisa wungeji wakuya kwimbo lya khaka pwevo wavo. Kavasavalileko wunonyi vahanjikile wufuku wosena Hali chalumingo.

##
Chimenemene chakavanga, vaputukileko wungeji namotoka ya tata yavo. Vendesele kuhambakana mapili, tunyama na mitondo ya tiyi. Valavile mamotoka kaha bembile myaso cheka.

##
Omu mwahichile kashimbu, vanyike vazeyele shikaho valezumukilile mutulo.

##
Tata yavo ahindwile Odongo na Apiyo omu vahetele kwimbo. Vawanyine Nya-kanyada, khaka pwevo wavo, kuhwima hachisalo mwishi lyamutondo. Nyar-kanyada muchitundu cha luo, 'chalumbunuka mwana pwevo wa vathu vaku kanyada'. Apwile wakujikiza na pwevo wamwaza.

##
Nyar-kanyada avatambukishile muzuvo shikaho vakinyine muzuvo chakuwahilila. Vazukulu vyenyi vawahililile kuhana ovyo vamumbachilile kufuma kumbaka. "Chatete sokololenu chawana ocho ngwamimbachila," Odongo ahanjikile. "Pimbi, chawana chami chipwenga cha tete!" Apiyo ahanjikile.

##
Omu asokolwele vyawana kana,Nyar-kanyada akisulwile vezukulu vyenyi mu chisemwa.

##
Shikaho Odongo na Apiyo vayile haweluka. Vachinyishile tujila natu wuyawuya.

##
Vanyinyine mitondo, nakulichila meya amukalwiji.

##
Omu kwalavile vahilukile kuzuvo nakulya vyakulya vya chingoloshi. Shimbu kanda vamanyise kulya, valezumukile mutulo.

##
Likumbi lya kavanga, tata yavana akindulukile kumbaka kuvaseva vana na Nyar-kanyada.

##
Odongo na Apiyo vakafwile khaka yavo wapwevo na milimo vyamu zuvo. Vaswichile meya na jikunyi. Vambachile mawulu kufuma kuli tusumbi nakumba mafo mu wande.

##
Nyar-kanyada atangishile vezukulu vyenyi mangana vapange ugali wawuvovu mangana valyenga na supu. Avalwekele mwakupangila loso lwa vyelu mangana valise na vayishi vakocha.

##
Chimene chimwe, Odongo ambachile vangonbe va khaka pwevo yenyi nakuvalisa mwila. Vatuchililile muwande wa muthu vali hata nenyi. Njimi asulakanyine Odongo. Evwishile woma ngwenyi mwalama vangombe vaze momo vanamulila mbuto jenyi. Halutwe lwa lize Likumbi, kanyike azachile nangolo mangana vangombe kanda navalingisa muwukaluko.

##
Halikunbi likwavo, vanyike vayile kwakulanjishila na Nyar- kanyada. Apwilenga nakatambo hakulanjishila mafo, Shuga na sopo. Apiyo azangile kulweka vathu mitengo ya vyuma. Odongo apwilenga nakulongejeka vyuma vize vathu vapwilenga nakulanda.

##
Hakukuma cha Likumbi vanwine tiyi ya chai hamwe. Vakafwile khaka pwevo kulava mbongo valanjishileko.

##
Wunonyi chachindende kaha wuhwimo wakumine, shikaho vanyike vakindulukile ku mbaka. Nyar-kanyada ahanyine Odongo komoki kaha Apiyo chamashika. Alongejekele vyakulya vyavo vyamujila.

##
Omu tata yavo ejile nakuvambata, kavazangileko kukinduluka kwimbo, vana valambililile Nyar-kanyada mangana ayenga navo ku mbaka. Shikaho akemwine nakuhanjika, "Ngwakolo chikuma Nakuya ku mbaka. Nakamihandamina mukeze kuno kwimbo Cheka."

##
Odongo na Apiyo vose vavali vamukumbachililile nakusalisa.

##
Omu Odongo na Apiyo vahilukile kushikola vashimutwililile vakwavo chiyoyelo chakwimbo. Vanyike vamwe vashinganyekele ngwavo chiyoyelo cha Mumbaka chapwile chamwaza. Unonyi chatete, vosena vetavile ngwavo Odongo na Apiyo vapwile na khaka pwevo wavo wamwaza!

##
* License: [CC-BY]
* Text: Violet Otieno
* Illustration: Catherine Groenewald
* Translation: Kaloza Masho
* Language: lue
