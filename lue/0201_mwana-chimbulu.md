# Mwana Chimbulu

##
Apwile kanyike waphwevo avangilile kumona uze mujimba wakukomwesa hakasuku.

##
Omu uze mujimba waswenyene mwakamwihi, amwene ngwenyi apwile phwevo walijimo.

##
Oku sonyi oloze nawa nakumika, uze kanyike waphwevo aswenyene kwakamwihi nauze phwevo. Vathu jauze kanyike waphwevo valivwasanyine ngwavo, "Twatela kumulama kanawa namwanenyi."

##
Mwana apwile kwakamwihi nakusemuka. "Shinjika!" "Nehenu mapayi!" "Meya!" Shinjika!!!"

##
Oloze omu vamwene uze khemba, vosena vamotokele nakulikomokela. "Chimbulu?!"

##
Vosena vaputukile kulihamika. Vamwe vahanjikile ngwavo, "Twahanjikanga ngwetu natulama vosena namwana nanaye kanawa shikaho mukhiko natulinga. "Oloze vakwavo vahanjikile ngwavo, "Mwatunehela luvinda!"

##
Shikaho uze phwevo aliwanyine ukhawenyi cheka. Kathachikijile mwakulinga nauze mwana wanganako. Kathachikijile omu mwalinga hali yaveneko.

##
Kusongo etavijile ngwenyi apwile mwanenyi kaha nawa ikhiye naye.

##
Jino nge mwana uze asalile ngachize, chakuzeneka kukola kachi vyosena vyalumukile. Oloze uze chimbulu chamwana akolele nakuhona kuta munyima yanaye. Numba tuhu esekele ngachilihi, kahashile kuyoya nge muthuko. Naye kakavulu azeyele nenyi nakukwata matoto. Lwola lukwavo amulingishilenga milimo yakutela kulinga tunyama.

##
Liwayanga namatoto vyachimbilile mukachi kachimbulu. Nevi alingile vene vyauchi. Kahashile kupwa ngana nyi ngachizeko. Kufutuka echi chamulingishile likumbi limwe ashinjike naye nakumuholwela hamavu.

##
Chimbulu evwile sonyi. Aputukile kuchina nakuya kwakusuku.

##
Omu echele kuthuta, kukasumuka kunatoko, hiufuku, kaha Chimbulu ajimbalile. Ayevetelele ufuku, "Hi-i hwaaa" Mungulungunda walizu lyenyi wevwikile uze ufuku likha, "Hiii hooo?" Apwile ukhawenyi. Alivungile nge ngunja nakusavala tulo twakuyandangila.

##
Chimbulu ahindukile nakuwana mukulwane walunga wakuhona kwijiva namunongamina nakumutala. Chimbulu atalile mumeso auze mukulwane walunga kaha evwile nakumuchima hwo-o.

##
Chimbulu ayile nakutwama nauze mukulwane walunga, uze amunangwile Chimbulu jijila jajivulu jakuyoyelamo. Chimbulu evwililile nakulilongesa, nge mwalingile nawa uze mukulwane walunga. Valikafwile, kaha vasehele nakuwahilila nawa hamwe.

##
Likumbi limwe nachimene, uze mukulwane walunga alombele Chimbulu kumutwala helu lyaphili.

##
Helu mukachi kamavwi valezumukilile mutulo, Chimbulu alotele naye naviji kaha ali nakumusanyika. Omu ahindukile...

##
... mavwi ajimukile nasepa lyenyi hamwe, uze mukulwane walunga.

##
Chimbulu jino ejivile vyakulinga.

##
Chimbulu awanyine naye, ukhawenyi nalinongamina nakulinyenga hali mwanenyi. Valitalile usumbi halwola lwalunene. Nakulikwata mukasamba.

##
Uze mwana Chimbulu nanaye vanakolelela hamwe nakuwana jijila jajivulu jakutwamina hamwe. Chindende chindende mungalila yavo jithanga jikwavo jinaputuka kutwama muze.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Kaloza Masho
* Language: lue
