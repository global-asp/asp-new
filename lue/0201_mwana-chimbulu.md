# Mbulu wa mwana

##
Apwile kanyike wapwevo amwene mujimba wakujimbangana hakasuku.

##
Omu mujimba waswenyene kwakamwihi, amwene ngwenyi apwile pwevo nalijimo.

##
Sonyi Wunonyi kuzangama, kanyike wapwevo aswenyene kwakamwihi na pwevo. “Twatela kumulama,” vatu va kanyike wapwevo vasakwile. “ natumulama namwanenyi kanawa.”

##
Mwana apwile kalinomu kwiza mujila. “Shinjika!” “Nehenu mapayi!” “Meya” “shinjika!!!”

##
Wunonyi omu vamwene mwana, vosena vatumbukile mukulikomokela. “Mbulu?!”

##
Vosena vaputukile kulihamika. “Twahanjikanga ngwetu natulama mwana na naye kanawa, shikaho mukiko natulinga,” vamwe vahanjikile. “Wunonyi navatunehela kuhona kutokwa!” Vamwe vahanjikile.

##
Shikaho pwevo aliwanyine wukawenyi cheka. Alishishimwine omu mwalinga nawuze mwana wakuhona kumonangaho lyehi. Alishishimwine omu mwalinga nayavene.

##
Ejile nakwitava ngwenyi apwilenga mwanenyi kaha cheka apwilenga mama yenyi.

##
Wunonyi nge mwana wuze atwamine ngachize chakuzeneka kukola kenshi vyose vyapwile kanawa. Wunonyi mbulu ya mwana akolele nakuhona kuheta munyima ya naye. Shikaho imba tuhu esekele kulinga vilinga vyavatu Wunonyi kahashile kulinga vilinga vyavatuko. Mama yenyi azeyele nanyi. Lola lumwe vamulingishile alinge vyuma vize vatelanga tunyama kulinga.

##
Chifulunganyino na kusulakana chaputukile Kupwa muli mbulu. Kalingile vili vyosenako. Ahonene Kupwa muli mosena. Asulakanyine ngwenyi likumbi limwe Mwakapanta naye nakuholoka.

##
Mbulu azalile nasonyi. Aputukile kuchina kwakusuku Jimbushi jakanyombo.

##
Olo lola echele kututa, yapwile wufuku, kaha mbulu ajimbalile. “Hiii hooo?” Ayevatilile wufuku. “Hiii hooo?” Wufuku wakumbwilile. Apwile wukawenyi. Kulikula yavene mu ngunja yakulikwata, aholokelele mutulo.

##
Mbulu ahindukile nakuwana mukulwane wa lunga wakuhona kwijiva nakumunonoka. Mbulu atalile mumeso awuze mukulwane wa lunga shikaho aputukile kwivwa chifwelelo.

##
Mbulu ayile nakutwama nawuze mukulwane walunga, shikaho wuze mukulwane walunga atangishile mbulu jila jajivulu jakuyoyelamo. Mbulu evwililile nakulilongesa nge omu vamulwekele kuli mukulwane walunga. Valikafwile, shikaho vasehele hamwe.

##
Chimene chimwe, mukulwane wa lunga ahulishile Mbulu mangana amu mbate helu lya kawumbu.

##
Helu hahaze valezumukilile mutulo, Mbulu alotele ngwenyi mama yenyi avijile shikaho apwile nakumusanyika. Omu ahindukile.......

##
......mavwi ajimukile na sempa lyenyi, lunga wamukulwane.

##
Mbulu Wunonyi ejivile vyakulinga.

##
Mbulu awanyine mama yenyi, wukawenyi nakulishishimwina mwanenyi ajimbalile. Valinonekele Hali wumwe namukwavo hakashimbu kakanene. Shikaho valikumbachilile wumwe namukwavo nangolo.

##
Mbulu wa mwana na mama yenyi vakulile hamwe nakuwana jila jajivulu mwakutwamina. Chindende, vose vavajingulukile, chisaka chikwavo vaputukile kutwama.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Kaloza Masho
* Language: lue
