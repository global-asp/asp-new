# Chihwilwiso Chaka mukakukinga wuchi.

##
Owu mujimbu wa Ngende, mukakukinga wuchi, nakanyike walunga wawuminyi. Likumbi limwe omu Gingile apwilenga haweluka nakwanda yifo evwile mutambi wa Ngende. Kanwa ka gingile kaputukile kutukumwina havishinganyeka ka wuchi. Echele nakwivwilila mukuwunda, kutala tala nomu amwene kajila kumitayi helu lwamutwe wenyi. "Chitiki-chitiki-chitiki," kajila wamundende asusumwine, omu ambululukile kumutondo wukwavo, wukwavo Cheka. "Chitiki, chitiki, chitiki," asanyikile, kwimana lola ha Lola mangana ejivise ngwenyi Gingile akavangijile.

##
Halutwe lwa Chihanda cha Lola lumwe, vahetele ha Mutondo wawunene. Ngende afwelelele le chakuhulamisa mitango. Shikaho atwamine ha mutango wumwe Nakulihwahishila mutwe wenyi Hali Gingile ngwengwavo kuhanjika, "Echi chilyaha! Twaya yinolola! Yika yinakukushimbwisa?" Gingile kamwene vapuka valivosenako mwishi yamutondo, wunonyi afwelelele Ngede.

##
Shikaho Gingile ahakile muvu wenyi mwishi lyamutondo, ahakile hamwe tumitondo twakuma nakuwika kakahya kakandende. Omu kakahya kapwile nakuwema kanawa, ahakile Mutondo wawusuku mumuchima wa kakahya. Owu lukunyi valupangile mangana wupange wishi wawuvulu omu lwapwile nakuwema.aputukile kunyina, oku nakukwata Mutondo wa wishi mumazo enyi.

##
Chindende evwile chivumino chava puka. Vapwilenga nakwingila nakulovoka mupako mwa chisaka chavo. Omu Gingile ahetele kumulumba wa wavapuka ashinjikile songo yamungweji kwapwile mu pako. Vapuka vachinyinemo, vakusulakana. Vatukile kwakusuku mwomwo kavazangile wishiko. Wunonyi shimbu kanda kuchina vamusumine Gile!

##
Omu vapuka vafuminemo, Gingile engishile Livoko lyenyi mu chisaka chavapuka. Afumishilemo ndunda, yapwilenga nakusotoka Wuchi. Ahakile ndunda kanawa mu chula shikaho ambachile hama fwiji enyi, aputukile kusuluka kumutondo.

##
Ngede atambile vyosena Gingile apwile nakulinga. Apwilenga nakumuvandamina mangana asezeko dunda yawuchi yipwenga nge kuhana kwakusakwilila kuli muka kulama wuchi. Ngede atukile kufumu kumutango kuya kumutango, kwakamwihi nakuheta hamavu. Gingile wunonyi ahetele heshi lyamutondo. Ngede atwamine halilolwa kwakamwihi namwana lunga nakuhandamina wufweto wenyi.

##
Wunonyi Gingile ajimine kakahya, ambachile muvu wenyi nakuputuka kuya kuzuvo, kuliwulako kajila. Ngede asanyikile chakusulakana, "Vic-torr! Vic-torr!" Gingile emanyine, anonokeka hali kajila nakuseha helu. "Wakutonda wuchi sepa lyami? Ha! Wunonyi yami ngwazatanga mulimo wosena, nakutambula kusuma kosena. Momo yika natulipangila owu wuchi wamwaza ngana nayove?" shikaho atambukile nakuya. Ngede azanjile! Katelanga kumulama nganako! Wunonyi mwambata chihilwiso.

##
Likumbi Limwe halutwe lwakuhita vyalumingo vyavivulu, Gingile evwile mutambi wawuchi kufuma kuli ngede. Anukile wuchi wuyema nakukavangiza kajila Cheka. Hulutwe lwakutetekela Gingile mumusenge, Ngede emanyine nakuwima mu chifwiko chamingonga. "Ahh," Gingile ashinganyekele. "Chisaka chavapuka chinahase kupwa omu mumutondo." Shikaho atuchilile kukwachisa kakahya Kenyi kakandende nakuputuka kunyina mutondo, mutondo wapwile nakufuma wishi mu kanwa. Ngede atwamine nakutamba.

##
Gingile anyinyile, ajimukile omu kevwileko kulila chavapuka. "Pamwe vapuka vali mukachi ka mutondo," ashinganyekele yavene. Alikokele cheka kumutango wukwavo. Chakuhona kumona vapuka wunonyi apwile nakunonoka muchihanga cha chisupa! Chisupa asulakanyine hakumutangula tulo twenyi. Asungamishile meso enyi, nakusokolola kanwa Kenyi mangana asolole lizo lyenyi lyalisuku nakuwambuka.

##
Shinbu Kanda chisupa akombe Gingile, Gingile asulukile washi, mulumbushi, ahusukile mutango wumwe nakuholoka hamavu nakushikishilaho mboyo. Apinjile lumbushi, chakutokwa kuli yikiye, chisupa apwile achili nakwivwa tulo nakumununga, Ngede, muka kulama wuchi, amuhilwishililemo. Shikaho Gingile atangile.

##
Shikaho, nge vana va Gingile vanevu mujimbu wa Ngede vechi kulemesanga kajila wuze kana. Lola losena vechi kwangulanga wuchi, vechi kwanukanga kuseza chahanda chachi nene cha mukakukinga wuchi!

##
* License: [CC-BY]
* Text: Zulu folktale
* Illustration: Wiehan de Jager
* Translation: Kaloza Masho
* Language: lue
