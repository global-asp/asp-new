# Chali na Ngonga

##
lola lumwe, chali na ngonga vapwilenga masepa. vatwamine mukuwunda natujila vose. wawuchi imba wumwe nahase kutuka.

##
likumbi limwe, mwapwilenga zala yakanyombo mungalila. Ngonga atambukile kwakusuku nakuwana vyakulya. ahilukile ninshi nazeye. " munahase kupwa jila yimwe yayashi kwendela!" Ngonga ahanjikile.

##
Halutwe lwa kusavala cha mwaza chawufuku, chali apwilenga namangana. aputukile kumbata wungona waholokele kufuma kutujila masepavo. "twayenu tuwatonge hamwe helu lya wungona wetu," ahanjikile. "momo nachovwahisa kutambuka."

##
Ngonga yikiye kaha apwilenga na ndongo mwimbo, shikaho aputukile kulitonga chakavanga. Alipangililile yavene mavava amwaza nakumbuluka helu lya chali. chali alombele ndongo wunonyi azeyele kutonga. asele ndongo haze hakuhakila mapasa nakuya muchisambwe nakuwahisa vyakulya ya vana venyi.

##
wunonyi tujila vamwene ngonga kumbululuka nakuya. vahulishile chali kuvakafwako ndongo mangana valipange mavava navakiko. chalumbende mwapwilenga tujila kutuka mwilu.

##
omu kajila wakukumishila ahilwishile ndongo yakulomba, chali kapwilekoko, shikaho vana venyi vayimbachile nakuyihemesa. omu vazeyele nakuhema nayo vasele ndongo mu mavu.

##
Halikumbi lize musana, Ngonga ahilukile. Ahulishile ndongo mangana alitunge wungona wasekanyine hawungeji wenyi. chali atondele hakuhakila malonga. atondele muchisambwe. atondele muweluka. wunonyi ndongo kavayiwanyineko.

##
"Nguhaneko likumbi limwe," chali alambililile Ngonga. "kaha muliwahisa mavava mangana wutuke nakuya nakutonda vyakulya cheka.""likumbi limwe kaha," Ngonga ahanjikile, nge muhona kuyiwana, watela kunguhana mwanove wumwe mangana yipwenga nge fweto."

##
Omu Ngonga ejile likumbi lyamuchivali, awanyine chali kusanda muwusekeseke, wunonyi ndongo yapwile yawuchi. shikaho ngonga ambululukile hamavu washi nakukwata kamwana kamwe. akambachile. hayamyaka kufuma haze, halihosena nge ngonga nasolokela, echi kuwana chali kusanda muwusekeseke kutonda ndongo.

##
Nge chali namono muvwimbimbi wa livava lya ngonga hamavu, chali echi kwijivisa vanavenyi. "fumenu haweluka,"kaha vechi kukumbululanga:" katwahulamako. natuchina."

##
* License: [CC-BY]
* Text: Ann Nduku
* Illustration: Wiehan de Jager
* Translation: masho kaloza
* Language: lue
