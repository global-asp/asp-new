# Kasumbi na Chiselele

##
Lwola lumwe, Kasumbi na Chiselele valikwachile usepa. Vatwamine mukuunda natujila vakwavo vosena. Wauchi numba umwe ahashile kutuka.

##
Likumbi limwe, kwapwile zala yayinene mungalila. Chiselele atambukile thunda yayisuku kutonda vyakulya. Ahilukile nazeye. Ahanjikile ngwenyi, "Kwatela kupwa jila imwe yayashi yakutambukilamo!"

##
Kusavala nge kuche, Kasumbi ashinganyekele mwakulinga. Aputukile kunonojola ungona waholokele kufuma kutujila vakwavo. Ahanjikile ngwenyi, "Twayenu tuwatongele hamwe helu lyamangona etu. "Phamo nachihehwisa kutambuka."

##
Chiselele ikhiye kaha apwilenga nandongo muze mwimbo, shikaho aputukileko ikhiye kutonga. Alitungililile mavava avali amwaza nakutuka helu lya Kasumbi. Kasumbi alombele ndongo oloze azeyele kutonga. Asezele ndongo helu lyachisweko nakuya muchisambwe akawahise vyakulya vyavana venyi.

##
Oloze vaze tujila vakwavo vamwene chiselele mwatuka nakuya. Vahulishile Kasumbi avalevaneko ndongo mangana vatungise mavava avo navakhiko. Kakandende kaha kukasumuka mwilu munazale natujila vali nakutuka.

##
Omu kajila wakukumishila ahilwishile ize ndongo yakulevana, Kasumbi kapwilehoko. Shikaho vana venyi vambachile ize ndongo nakuputuka kuyihemesa. Omu vazeyele kuhema nayo vayisezele muusekeseke.

##
Halikumbi lize kuchingoloshi, Chiselele ahilukile. Ahulishile ndongo mangana atungise mangona asekenyene haungeji wenyi. Kasumbi atondele hachisweko. Atondele muchisambwe. Atondele muweluka. Oloze ize ndongo kayiwanyineko.

##
Kasumbi alambililile Chiselele, "Nguhaneko likumbi limwe." Atwalilileho ngwenyi, "Kaha nauliwahisa livava nakutuka nakuya nakutonda vyakulya cheka." Chiselele ahanjikile ngwenyi, "Likumbi limwe kaha, nge nauhona kuyiwana ize ndongo, kaha naunguhanaho mwanove umwe kupwa fweto."

##
Omu Chiselele ejile likumbi lyacheleko, awanyine Kasumbi ali nakusanda muusekeseke, oloze ndongo yauchi. Shikaho chiselele atukilile hamavu washi nakukwataho kamwana kamwe. Akambachile nakuya nako. Hayamyaka kufuma haze, nge chiselele mwasoloka, mwawana Kasumbi ali nakusanda muusekeseke kutonda ize ndongo.

##
Chosena Kasumbi mwamona muvwimbimbi walivava lya Chiselele nauholokela hamavu, Kasumbi mwejivisa vana venyi, "Fumenu muweluka mutoma." Kaha vana veji kukumbulula ngwavo, "Katwahulamako. Natuchina."

##
* License: [CC-BY]
* Text: Ann Nduku
* Illustration: Wiehan de Jager
* Translation: Masho Kaloza
* Language: lue
