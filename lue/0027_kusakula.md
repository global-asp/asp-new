# Kusakula

##
Limbo lyami lyapwile namaukalu amavulu. Kuswita meya kuvanga kwimana mumukana wausuku kumuyengo umwe.

##
Twavandaminyinenga kulya chakutukafwa kuvakwetu.

##
Twakiyilenga mazuvo etu washi kuchinyisa veji.

##
Vanyike vavavulu vechele shikola.

##
Vanyike vamaphwevo vazachilenga ungamba mumembo akwavo.

##
Vanyike vamalunga vakimbilenga mumembo shimbu vakwavo vazachililenga mumande avathu.

##
Omu peho yahuhwile yapekumwinenga mapepa aze asakaminenga hamafwo nahajimbango nahamalapa avathu.

##
Vathu valilemekelenga navivanjilo vyakupazwojoka evi kavambililenga kanawako.

##
Jino likumbi limwe, mupombi womine kaha jisuhwa jetu jasalile jamupolongwa.

##
Tata ahichishilemo mutambi, zuvo hizuvo mangana vathu valikungulule nakushimutwila.

##
Vathu valikungulwile mwishi yamutondo nakwivwilila.

##
Tata emanyine nakukhokweza vathu, "Twatela tuzachile hamwe mangana tuhase kukumisa maukalu etu mwimbo."

##
Kanyike Ndumba wamyaka yakusemuka itanu-nayitatu, oku natwame hamungowa atambakanyine, "Ami ngunahase kuzata mulimo wakukomba."

##
Phwevo umwe ahanjikile ngwenyi, "Maphwevo vanahase kulinunga nayami nakulima vyakulya."

##
Lunga mukwavo emanyine nakuhanjika ngwenyi, "Malunga navafula lishima."

##
Vosena twatambakanyine nalizu limwe, "Twatela kwalumuna chiyoyelo chetu." Kufuma lize likumbi twazachile hamwe nakukumisa maukalu etu.

##
* License: [CC-BY]
* Text: Ursula Nafula
* Illustration: Vusi Malindi
* Translation: Masho Kaloza
* Language: lue
