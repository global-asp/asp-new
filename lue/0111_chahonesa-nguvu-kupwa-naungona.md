# Chahonesa nguvu kupwa naungona

##
Likumbi limwe, mbwanda apwile nakutambuka kungenge yakalwiji.

##
Nguvu nayikhiye apwile kuze, nakupasala nakulya tumwila twaushindeshinde.

##
Nguvu kamwene nge mbwanda kwapwile kuzeko shikaho amulyachile hachipundo. Mbwanda aputukile kutetemuka, "Ove Nguvu! Kawamweneko ngwove unangulyate hachipundo?"

##
Nguvu alikonekelele kuli Mbwanda, "Ngukonekeleko. Kangwakumonangako. Ngukonekeleko ove mukwetu!" Oloze Mbwanda kamvwilileko shikaho amutambakanyine Nguvu, "Wachilingilangamo kaha! Likumbi limwe, naukachimona! Naukafweta!"

##
Mbwanda ayile nakuwana kakahya nakwamba ngwenyi, "Yako, umwoche Nguvu omu mwafuma mumeya nakutonda kulya mwila. Angulyatanga!" Kakahya akumbulwile ngwenyi, "Ukalu wauchi, Mbwanda, sepa lyami. Nangulinga nge omu unangulweze."

##
Lwola lwekha, Nguvu apwile nakulya mwila kwakusuku nakalwiji omu evwile, "Epu-u!" milangi yakahya inepuka. Milangi yaputukile kwocha ungona wa Nguvu.

##
Nguvu aputukile kulila nakuthuchila kumeya. Ungona wosena wawemene nakakahya. Nguvu atwalilileho kulila, "Ungona wami unaweme nakakahya! Ungona wami wosena unayi! Ungona wami wamwaza ngachize!"

##
Mbwanda awahililile hakuwema chaungona wa Nguvu. Nakulelo lino ngana, hawoma wakakahya, Nguvu kaya kwakusuku nameyako.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Masho Kaloza
* Language: lue
