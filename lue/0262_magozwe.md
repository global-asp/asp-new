# Magozwe

##
Mumbaka ya Nairobi, kwakusuku nachyoyelo chamwenemwene chakwimbo, mwatwaminenga vanyike vamalunga vakuhona kwakutwama. Vyosena vyavawanyine halikumbi hilikumbi vyovyo. Likumbi limwe nachimene, vanyike vamwe vamalunga vapwile nakulongejeka visalo vyavo kufuma hakusavala mujisenge jakututa. Kuchinyisa chishika, vamunyikilenga kakahya kuzachisa mapepa. Hakachi kavana vamalunga ava hapwile Magozwe. Ikhiye apwileho Kanyike kuhambakana.

##
Magozwe apwile namyaka yakusemuka itanu halwola afwile Ise. Ayile nakutwama nanathwenyi. Ou lunga kazakaminyine uze mwanako. Kahanyine Magozwe vyakulya vyakutamoko. Amuzachishilenga milimo yayivulu kaha yayikalu nawa.

##
Nge Magozwe mwayayavala chipwe kuhulisa, kaha nathwenyi hikumuveta. Omu Magozwe ahulishile nge mwahasa kuya kushikola, nathwenyi amuvetele nakuhanjika ngwenyi, "Wapwa wakuhulama nevi naulinangula vyauchi." Omu mwahichile myaka itatu yakumuyanjisa Magozwe achinyine kufuma kuli uze nathwenyi. Aputukile kutwama mumikwakwa.

##
Twamiso yamumikwakwa yapwile yayikalu kaha vanyike vapinjilenga kumbi nge hikumbi kutonda vyakulya. Lwola lumwe vavakashilenga, lwola lukwavo vavavetelenga. Nge navaviza, kakwapwilenga wakuvakafwako. Ava vanyike vapendaminenga hatumbongo vawanyinenga mukulomba-lomba, nakulanjisa vindundu navikwavo. Chiyoyelo chakaluhwilileko hakuzunga jindombo namauka avakwavo valimwene kupwa venya mutamba wambaka vapwilemo.

##
Likumbi limwe shimbu Magozwe apwile nakutala muvingungulu, awanyine mukanda wamijimbu wamyaka kaha nawa wamajilo. Autotomwene majilo nakuuhaka munjeke yenyi. Likumbi nge hilikumbi kufuma haze ambachilenga uze mukanda nakutala mivwimbimbi. Kathachikijile mwakutangila aze mazu apwilemoko.

##
Mivwimbimbi yambulwile mwanalunga akolele nakupwa mukakutukisa jindeke. Magozwe alotelenga kupwa nyamutekenya wandeke. Lwola lukwavo, alishinganyekelenga kupwa uze mwanalunga muze mumujimbu.

##
Kwapwile chishika kaha Magozwe emanyine mumukwakwa nakulomba-lomba. Kwapwile Lunga ejile kuli ikhiye. Uze lunga ahanjikile ngwenyi, "Yoya! Lijina lyami yami Thomas. Ngwazachila kwakamwihi nakuno, kungalila unahase kuwana vyakulya." Enyikile kuzuvo yaulombo wausungwa namusongwa ulauluka. Amulwezele ngwenyi, "Ngunafwelela ngwami unahase kuya kuze nakuwana vyakulya?" Magozwe atalile hali uze lunga nahaze hapwile ize zuvo kaha ahanjikile ngwenyi, "Phamo," nakufumaho.

##
Hatukweji vavavulu vakavileho, vaze vanyike vejililile kumona Thomas kuze vapwile. Azangilenga kuhanjika navathu, chikumanyi vathu vayoyelenga mumikwakwa. Thomas evwililenga kumijimbu yachiyoyelo chavathu. Apwilenga wakulihana chikuma kaha wakuunda, kapwilenga wamanyako chipwe kasautu. Vanyike vamwe vaputukile kuya nakumbata vyakulya kuze kuzuvo nalwola lwamusana.

##
Magozwe atwamine halukoto nakutala mumukanda wenyi wamivwimbimbi omu Thomas ejile nakutwama kwakamwihi nayikhiye. Amuhulishile ngwenyi, "Mujimbu uli haka?" Magozwe akumbulwile ngwenyi, "Uli nakuhanjika hali mwanalunga napu mutekenya wajindeke." Thomas Ahulishile ngwenyi, "Lijina lyenyi hiya?" Magozwe ahanjikile mukuunda ngwenyi, "Kangwathachikijileko, kangwahasa kutangako?"

##
Omu valiwanyine, Magozwe aputukile kulweza Thomas mujimbu wenyi. Wapwilenga mujimbu wanathwenyi nomu achinyine. Thomas kahanjikile vyavivuluko kaha kalwezele Magozwe vyakulingako, oloze evwililenga kanawa. Lwola lumwe vahanjikilenga shimbu vapwilenga nakulya kuze kuzuvo yaulombo ulauluka.

##
Hamyaka likumi yakusemuka ya Magozwe, Thomas amuhanyine mukanda wauhya wamijimbu. Wapwilenga mujimbu wamwanalunga wamwimbo akolele nakupwa mukakwasa ngunja wakwivwakana. Thomas atangilile Magozwe uze mujimbu maphapa kakavulu kuheta nahalikumbi ambile ngwenyi, "Ngunashinganyeka hilwola watela kuya kushikola nakulilongesa kutanga. Unashinganyeka ngwove ika?" Thomas alumbunwine ngwenyi ejivile ngalila kuze vanyike vanahase kutwama, nakuya kushikola.

##
Magozwe ashinganyekeleho hali eyi ngalila yayihya, navyakuya kushikola. Ngachili nge nathwenyi ahanjikile mwamuchano hakwamba ngwenyi wakuhulama shikaho mwahona kulinangula chuma numba chimwe? Nyi nge vamuvetele oku kungalila yayihya? Evwile woma. Ashinganyekele, "Phamo chamwaza kutwamanga nakuyoyela mumikwakwa."

##
Alwezele Thomas woma wenyi. Mukuhita chamakumbi Thomas afwelelesele uze mwanalunga ngwenyi chiyoyelo nachipwa kanawa kuhambakana kuze kungalila yayihya.

##
Shikaho Magozwe alukilile muzuvo yamusongwa waulombo wamafwo amatamba. Vasavalilenga muze muzuvo navakwavo vanyike vavali. Vosena hamwe vapwilenga nakutwama muze muzuvo vanyike likumi. Vekha vapwile nakutwamamo shina isephwevo Cissy na lunga lyenyi, tuwa vatatu, kangatwe nakashinakaji kaphembe.

##
Magozwe aputukile shikola kaha yapwile yayikalu. Apwilenga navyavivulu vyakulinangula. Lwola lumwe atondele kwecha. Oloze ashinganyekele uze nyamutekenya wajindeke nauze mukakwasa ngunja muze mumikanda yamijimbu. Nge mwavakhiko, ngocho kecheleko.

##
Magozwe atwamine musenge muweluka kuze kuzuvo yakasongwa kamafwo-amatamba, nakutanga mukanda wamijimbu kufuma kushikola. Thomas ejile nakutwama kwakulihata nayikhiye. Thomas amuhulishile ngwenyi, "Mujimbu uli haka?" Magozwe akumbulwile ngwenyi, "Uli hali mwanalunga napu mulongeshi." Thomas ahulishile ngwenyi, "Lijina lyou mwanalunga ikhiye hiya?" Magozwe ahanjikile nakumwemweta ngwenyi, "Lijina lyenyi ikhiye Magozwe."

##
* License: [CC-BY]
* Text: Lesley Koyi
* Illustration: Wiehan de Jager
* Translation: Kaloza Masho
* Language: lue
