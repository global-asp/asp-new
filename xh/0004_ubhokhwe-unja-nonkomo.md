# UBhokhwe, uNja, noNkomo

##
UBhokhwe, uNja, noNkomo yayingabahlobo abakhulu. Ngenye imini bathatha uhambo ngetekisi.

##
Xa befika ekupheleni kohambo lwabo, umqhubi wabacela ukuba babhatale imali yokukhwela. UNkomo wabhatala imali yakhe.

##
UNja wabhatala engaphezulu ngokuba wayengenayo imali eqingqekileyo.

##
Umqhubi wayesele eza kunika uNja imali yakhe suka wabaleka uBhokhwe engabhatelanga kwanto.

##
Umqhubi wacaphuka kakhulu. Waqhuba wemka engamnikanga uNja itshintshi yakhe.

##
Yiloo nto nanamhlanje uNja ebaleka esiya emotweni ukuze akrobe ngaphakathi afumane la mqhubi umtyala itshintshi yakhe.

##
UBhokhwe uyasibaleka isandi semoto. Woyika ukuba uza kubanjelwa ukungabhatali imali yakhe yokukhwela.

##
UNkomo akahlupheki xa imoto isiza. UNkomo uthatha ixesha lakhe ukuwela indlela ngokuba uyazazi wayibhatala yaphelela imali yakhe yokukhwela.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Bukiwe Tiyane
* Language: xh
