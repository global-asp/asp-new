# UAnansi noBulumko

##
Kudala dala abantu babengazi kwanto.

Babengazi ukuba zityalwa njani izityalo, okanye olukwa njani amalaphu, okanye zenziwa njani izixhobo zeentsimbi. Uthixo uNyame phezulu esibhakabhakeni wayenabo bonke ubulumko behlabathi. Wayebugcine bukhuselekile embizeni yodongwe.

##
Ngenye imini, uNyame wagqiba ekubeni le mbiza yobulumko uza kuyinika uAnansi.

Ngalo lonke ixesha uAnansi ejonga embizeni yodongwe, wayefunda into entsha.

Kwakuvuyisa kakhulu!

##
UAnansi ongoneliyo wacinga, "Ndiza kuyigcina ikhuselekile imbiza phezu komthi omde. Emva koko ibeyeyam ndedwa!" Wasonta umsonto omde, wawujijela embizeni yodongwe wawubophelela esiswini sakhe. Waqalisa ukunyuka umthi. Kodwa kwakunzima ukunyuka umthi kukho imbiza embetha emadolweni oko.

##
Ngalo lonke elo xesha unyana omncinane kaAnansi wayemi phantsi komthi ebukele. Wathi, "Bekungayi kubalula ukunyuka ukuba imbiza ubuyibophelele emqolo?" UAnansi wazama ukubophelela imbiza yodongwe egcwele bubulumko emqolo, ngokwenene kwabalula kakhulu.

##
Ngexesha elingephi wafika encotsheni yomthi. Kodwa wama wacinga, "Kumele ukuba ndim onabo bonke ubulumko, naku unyana wam ekrelekrele kunam!" UAnansi wayenomsindo kakhulu ngale nto kangangokuba wayilahlela phantsi imbiza yodongwe yawa emthini.

##
Yophuka yazingceba emhlabeni. Ubulumko bafunyanwa ngumntu wonke. Yaye leyo yindlela abantu abafunda ngayo ukulima, ukoluka amalaphu, ukwenza izixhobo zeentsimbi, nazo zonke ezinye izinto abantu abakwaziyo ukuzenza.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Bukiwe Tiyane
* Language: xh
