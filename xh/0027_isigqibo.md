# Isigqibo

##
Ilali yam yayineengxaki eziniinzi. Sasisenza umgca omde siyokukha amanzi etephini enye.

##
Sasilinda ukutya esikuphiwa ngabanye.

##
Sasizitshixa kwangethuba izindlu zethu ngenxa yamasela.

##
Abantwana abaninzi basiyeka isikolo.

##
Amantombazana ayesebenza njengezicakakazi kwezinye iilali.

##
Amakhwenkwe ayezulazula elalini ngelixa abanye besebenza kwiifama zabantu.

##
Xa umoya uvuthuza, amaphepha alahliweyo ayehlala emithini nasemacingweni.

##
Abantu babesikwa ziiglasi ezophukileyo ezalahlwa ngokungakhathali.

##
Ngenye imini, ithephu yoma nko kwaye izikhongozeli zethu zazingenanto.

##
Utata wam wahamba umzi nomzi ecela abantu baye entlanganisweni yelali.

##
Abantu badibana phantsi komthi omkhulu bamamela.

##
Utata wam waphakama wathi, "Kufuneka sisebenzisane ukusombulula iingxaki zethu."

##
UJuma oneminyaka esibhozo ubudala, ehleli esiqobeni somthi wakhwaza wathi, "Ndingancedisa ekucoceni".

##
Elinye ibhinqa lathi, "Amabhinqa angangena kum silime ukutya."

##
Enye indoda yaphakama yathi, "Amadoda aza kwemba iqula."

##
Sakhwaza sonke ngelizwi elinye, "Kumele sitshintshe ubomi bethu." Ukusukela ngaloo mini sasebenzisana ukusombulula iingxaki zethu.

##
* License: [CC-BY]
* Text: Ursula Nafula
* Illustration: Vusi Malindi
* Translation: Bukiwe Tiyane
* Language: xh
