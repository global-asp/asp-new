# USikhukhukazi noKhozi

##
Kudaladala, uSikhukhukazi noKhozi babengabahlobo. Babephila ngoxolo nazo zonke ezinye iintaka. Akukho namnye owayekwazi ukubhabha kubo.

##
Ngenye imini, kwakukho indlala emhlabeni. UKhozi kwafuneka ahambe umgama omde ukuze afumane ukutya. Wabuya edinwe kakhulu. "Kumele kubekho indlela elula yokuhambahamba!" watsho uKhozi.

##
Emva kokulala kamnandi ebusuku, uSikhukhukazi wabanombono okrelekrele. Waqalisa ukuqokelela iintsiba eziwe kwiintaka zonke ezingabahlobo babo. "Masizithungeni zonke sizithungele phezu kwentsiba zethu," watsho. "Mhlawumbi lo nto ingenza kubelula ukuhambahamba."

##
UKhozi yayinguye yedwa onenaliti elalini, ngoko wala ukuthunga. Wazenzela amaphiko amabini amahle waze wabhabha phezu koSikhukhukazi. USikhukhukazi waboleka inaliti kodwa wakhawuleza wadinwa kukuthunga. Washiya inaliti phezulu kwekhadibhodi waya ekhitshini eyolungiselela abantwana bakhe into yokutya.

##
Kodwa ezinye iintaka zazimbonile uKhozi wabhabha emkisela. Zacela uSikhukhukazi aziboleke inaliti ukuze zizenzele amaphiko nazo. Kungekudala kwakukho iintaka ezazibhabha esibhakabhakeni sonke.

##
Xa intaka yokugqibela yayibuyisa inaliti ebiyibolekile, yafika uSikhukhukazi engekho. Ngoko abantwana bakhe bayithatha inaliti badlala ngayo. Xa bediniwe kukudlala, bayishiya inaliti esantini.

##
Emva kwemini, uKhozi wabuya. Wacela inaliti ukuze alungise ezinye iintsiba ezaxega kuhambo lwakhe. USikhukhukazi wajonga ekhabhathini. Wajonga ekhitshini. Wajonga eyadini. Kodwa inaliti yayingafumaneki ndawo.

##
"Ndinike nje usuku," uSikhukhukazi wacenga uKhozi. "Emva koko ungalilungisa iphiko lakho wabhabhe uyokufuna ukutya kwakhona." "Usuku olunye nje," watsho uKhozi. "Ukuba awuyifumani inaliti, kuza kufuneka undinike elinye lamantshontsho wakho njengentlawulo."

##
Lathi lakufika uKhozi ngengomso, wafika uSikhukhukazi eqhwaya esantini kodwa ingekho inaliti. Ngoko uKhozi wabhabhela ezantsi ngokukhawuleza wanqakula elinye lamantshontsho. Wamka nalo. Ukusukela emva kwalo nto, nanini na uKhozi luvela, ufika uSikhukhukazi eqhwaya esantini efuna inaliti.

##
Xa isithunzi sikaKhozi siwela emhlabeni, uSikhukhukazi ulumkisa amantshontsho wakhe. "Sukani kumhlaba ongenanto nowomileyo." Aze aphendule: "Asizozibhanxa. Siza kubaleka."

##
* License: [CC-BY]
* Text: Ann Nduku
* Illustration: Wiehan de Jager
* Translation: Bukiwe Tiyane
* Language: xh
