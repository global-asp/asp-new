# UNkukhu noSongololo

##
UNkukhu noSongololo babengabahlobo. Kodwa babesoloko bekhuphisana. Ngenye imini bagqiba ekubeni badlale ibhola ukuze babone ukuba ngubani umdlali ogqwesileyo.

##
Baya ebaleni lebhola baqalisa umdlalo. UNkukhu wayekhawuleza kodwa uSongololo wayekhawuleza kakhulu. UNkukhu wayekhabela kude, kodwa uSongololo wayekhabela kude kakhulu. UNkukhu waqalisa ukubanengcwangu.

##
Bagqiba ekubeni badlale ipenalthi. Okokuqala uSongololo wayengunozinti. UNkukhu wafaka inqaku lalinye kuphela. Emva koko yabalityeli likaNkukhu lokubangunozinti.

##
USongololo wayikhaba ibhola yangena emnatheni. USongololo waphinyaphinyeza ibhola yangena emnatheni. USongololo wangquba ibhola ngentloko yangena emnatheni. USongololo wafaka amanqaku amahlanu.

##
UNkukhu wayelugcwabevu ngumsindo wokuba engaphumelelanga. Wayengumntu ongafuni ukwamkela ukohlulwa. USongololo waqala ukuhleka ukuba umhlobo wakhe ade abenomsindo ongako.

##
UNkukhu wayecaphuka kakhulu wade wavula umlomo wakhe kakhulu waze waginya uSongololo.

##
Njengokuba uNkukhu wayegoduka, wadibana noMama uSongololo. UMama uSongololo wabuza, "Ubukhe wambona umntwana wam?" UNkukhu zange athethe kwanto. UMama uSongololo wayexhalabile.

##
Emva koko uMama uSongololo weva ilizwi elincinci. "Ndincede mama!" lakhala ilizwi. UMama uSongololo walaqaza ebhekabheka waze wamamelo ngononophelo. Ilizwi lalisuka ngaphakathi enkukhwini.

##
UMama uSongololo wakhwaza, "Sebenzisa amandla wakho akhethekileyo mntwana wam!" Amasongololo ayakwazi ukwenza ivumba elinuka kakubi nelingcamleka kakubi. UNkukhu waqalisa ukuziva engaphilanga.

##
UNkukhu wabhodla. Emva koko waginya waze wathufa. Wathimla waze wakhohlela. Wakhohlela. Isongololo lalisonyanyeka!

##
UNkukhu wakhohlela de wakhohlela kwaphuma isongololo ebelisesiswini sakhe. UMama uSongololo nomntwana wakhe barhubuluza banyuka umthi ukuze bazimele.

##
Ukusukela ngelo xesha, iinkukhu namasongololo ziziintshaba.

##
* License: [CC-BY]
* Text: Winny Asara
* Illustration: Magriet Brink
* Translation: Bukiwe Tiyane
* Language: xh
