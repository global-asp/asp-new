# Nyimbo ya Sakima

##
Sakima anali kukhala ndi makolo ake ndi mlongo wake wa zaka zakubadwa zinai. Anakhala pa malo a munthu wolemera, Nyumba yao inali ya udzu pothera pa mzere wa mitengo.

##
Pamene Sakima anali ndi zaka zitatu, anadwala ndipo anakhala wa khungu. Sakima anali ndi matalanta.

##
Sakima anali kukwanitsa kuchita zinthu zambiri zomwe ana a zaka zisanu ndi cimodzi sankakwanisa kuchita. Mwachisanzo, anali kukhala ndi anthu akalu a m'mudzi ndi kukamba zinthu zofunikira.

##
Makolo a Sakima anali kusewenza pa nyumba ya bambo wolemera. Anachoka panyumba m'mamawa ndi kubwelela kunyumba. Sakima anali kukhala ndi mlongo wake.

##
Sakima anakonda kuimba nyimbo. Tsiku lina, amai ake anamufunsa, "kodi uphunzira kuti nyimbo izi, Sakima?"

##
Sakima anayankha, "zimabwela chabe, amai. Ndimazimvela m'mutu mwanga ndipo ndimaziimba."

##
Sakima anakonda kuimbira mlongo wake wam'gono, makamaka ngati anali wokwiya. Mlongo wake anamvelera ku nyimbo yake yapa mtima. Anatothozedwa.

##
"Imbanso, Sakima," mlongo wake anamupempha. Sakima ankavomela ndi kuimbanso mobwelezera.

##
Tsiku lina pamene makolo ake anbwelera ku nyumba, anakhala chete. Sakima anadziwa kuti kunali vuto.

##
"Kodi nichani chalakwika, amai, atate?" Sakima anafunsa. Sakima anamvela kuti mwana wa bambo wolemera anasowa ndi bambo wake anali ndi chisoni.

##
"Ndingawaimbire. Angakondwerenso," Sakima anaudza makolo ake. Koma makolo ake sanamuvokeze naye. "Ndi munthu wolemera kwambiri. Iwe uli wa khungu chabe. Uganiza kuti nyimbo yako izamuthandiza?"

##
Angakhale conco, Sakima sanaleke. Mlongo wake wamng'ono anamupatsa mphamvu. Iye anati, "Nyimbo za Sakima zimandirimbikitsa pamene ndiri okwiya. Zizalimbikitsanso bambo wolemera.

##
Tsiku lotsatirapo, Sakima anapempha mlongo wake kumupeleka ku nyumba ya bambo wolemera.

##
Anaimirira pa pafupi ndi dzenera ndi kuyamba kimba nyimbo yake yapa mtima. Posachedwa, mutu wa bambo wolemera unayamba kuonekela pa dezenera lalikulu.

##
Anchito analeka zomwe anali kuchita. Anamvesela ku nyimbo ya Sakima yabwino. Koma bambo wina anati, "Kulibe omwe anakwanisapo kutonthoza akulu anchito. Kodi mnyamata wakhungu uyu aganiza kuti azawatonthoza?"

##
Sakima anasiriza kuimba nyimbo yake ndipo anatembenuka kufuna kubwerera kunyumba. Koma bambo wolemera atuluka naumuuza nati, "Chonde, imbanso nyimbo."

##
Pa nthawi yomweyo, amuna awiri anabwera apo anyamula munthu. Anali anapeza mwana wa bambo wolemerayo atamenyedwa ndi kusiyidwa pambali pa mseu.

##
Bambo wolemera anakondwera kwambiri kuona mwana wake. Anapatsa mphatso kwa Sakima powatonthoza. Anapereka mwana wao ndi Sakima ku chipatala kuti Sakima akayambe kuonanso.

##
* License: [CC-BY]
* Text: Ursula Nafula
* Illustration: Peris Wachuka
* Translation: Sitwe Benson Mkandawire
* Language: ny
