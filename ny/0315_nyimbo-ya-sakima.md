# Nyimbo ya Sakima

##
Sakima anali kukhala ndi makolo ake ndi mlongo wake wa zaka zakubadwa zinai. Anakhala pa malo a munthu wolemela, Nyumba yao inali ya udzu pothela pa mzele wa mitengo.

##
Pamene Sakima anali ndi zaka zitatu, anadwala ndipo anakhala wa khungu. Sakima anali ndi matalanta.

##
Sakima anali kukwanitsa kuchita zinthu zambili zomwe ana a zaka zisanu ndi cimodzi sankakwanisa kuchita. Mwachisanzo, anali kukhala ndi anthu akalu a m'mudzi ndi kukamba zinthu zofunikila.

##
Makolo a Sakima anali kusewenza pa nyumba ya bambo wolemela. Anachoka panyumba m'mamawa ndi kubwelela kunyumba mumadzulo mocedwa. Sakima anali kukhala ndi mlongo wake.

##
Sakima anakonda kuimba nyimbo. Tsiku lina, amai ake anamufunsa, "kodi uphunzila kuti nyimbo izi, Sakima?"

##
Sakima anayankha, "zimabwela chabe, amai. Ndimazimvela m'mutu mwanga ndipo ndimaziimba."

##
Sakima anakonda kuimbila mlongo wake wam'gono, makamaka ngati anali wokwiya. Mlongo wake anamvelela ku nyimbo yake yapa mtima. Anatothozedwa.

##
"Imbanso, Sakima," mlongo wake anamupempha. Sakima ankavomela ndi kuimbanso mobwelezela.

##
Tsiku lina pamene makolo ake anabwelela ku nyumba, anakhala chete. Sakima anadziwa kuti kunali vuto.

##
"Kodi nichani chalakwika, amai, atate?" Sakima anafunsa. Sakima anamvela kuti mwana wa bambo wolemela anasowa ndi bambo wake anali ndi chisoni.

##
"Ndingawaimbile. Angakondwelenso," Sakima anaudza makolo ake. Koma makolo ake sanamuvokeze. "Ndi munthu wolemela kwambili. Iwe uli wa khungu chabe. Uganiza kuti nyimbo yako izamuthandiza?"

##
Angakhale conco, Sakima sanaleke. Mlongo wake wamng'ono anamupatsa mphamvu. Iye anati, "Nyimbo za Sakima zimandilimbikitsa pamene ndili okwiya. Zizalimbikitsanso bambo wolemela.

##
Tsiku lotsatilapo, Sakima anapempha mlongo wake kumupeleka ku nyumba ya bambo wolemela.

##
Anaimilila pa pafupi ndi dzenela ndi kuyamba kimba nyimbo yake yapa mtima. Posachedwa, mutu wa bambo wolemela unayamba kuonekela pa dezenela lalikulu.

##
Anchito analeka zomwe anali kuchita. Anamvesela ku nyimbo ya Sakima yabwino. Koma bambo wina anati, "Kulibe omwe anakwanisapo kutonthoza akulu anchito. Kodi mnyamata wakhungu uyu aganiza kuti azawatonthoza?"

##
Sakima anasiliza kuimba nyimbo yake ndipo anatembenuka kufuna kubwelela kunyumba. Koma bambo wolemela anatuluka naumuuza nati, "Chonde, imbanso nyimbo."

##
Pa nthawi yomweyo, amuna awili anabwela apo anyamula munthu. Anali anapeza mwana wa bambo wolemelayo atamenyedwa ndi kusiyidwa pambali pa mseu.

##
Bambo wolemela anakondwela kwambili kuona mwana wake. Anapatsa mphatso kwa Sakima powatonthoza. Anapeleka mwana wao ndi Sakima ku chipatala kuti Sakima akayambe kuonanso.

##
* License: [CC-BY]
* Text: Ursula Nafula
* Illustration: Peris Wachuka
* Translation: Sitwe Benson Mkandawire
* Language: ny
