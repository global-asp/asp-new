# Nthochi za Agogo

##
Dimba ya agogo inali yabwino, ili ndi mapila ndi manyuchi ndi cinangwa. Koma zabwino kuposa zonse zinali nthochi. Angakhale kuti agogo anali ndi ana azukulu ambili, ndinadziwa kuti ndinali wa pamtima wao. Anali kundiitana kawili-kawili kunyumba yao. Anandiuza zacisinsi. Koma kunali cisinsi cimodzi comwe sanandiuze: kwamene anasungila nthoci kuti zipsye.

##
Tsiku lina, ndinaona nswanda ili pa dzuwa panja pa nyumba ya agogo. Pamene ndinafunsa nchito yake ya nswanda, yankho inali yakuti, "Ndi nswanda yanga yamasenga." Pafupi ndi nswanda, panali mayani a nthochi yomwe agogo anayikamo nthawi ndi nthawi. Ndinali ndi mafunso ambili. "Kodi mayani ndi aciani?" ndinafunsa. Yankho yomwe anandipatsa ndiyakuti, "ndi mayani anga a masenga."

##
Cinali cosangalasa kuona agogo anga, nthochi, mayani a nthochi ndi nswanda yaikulu. Koma agogo anandituma kuti ndipite kwa amai anga. "Agogo, conde, lekani ndikhale nainu pamene mukonzeka..." "Osacita nthota, mwana, cita zomwe ndakuuza," anakakamiza. Ndinanyamuka ndi liwilo.

##
Pamene ndinabwelela, agogo anali khale panja koma analibe nthochi. "Agogo, kodi nswanda ili kuti, nthoci zonse zili kuti, ndipo ali kuti..." Koma yankho yomwe anandipatsa ndi yakuti, "zonse zili mu malo anga amasenga." Zinali zokhumudwitsa.

##
Patapita masiku awili, agogo anandituma kukatenga ndodo yao kucoka ku cipindi cao cogonamo. Pamene ndinatsegula citseko, ndinamva nthochi kununkhila. Mukati mwa cipinda munali nswanda ya masenga ya agogo. Inali yobisika ndi gombeza wakale. Ndinasegula ndipo ndinamva kununkhila kokoma.

##
Mau a agogo anandiopsya pamene anati, "Ucita ciani? Fulumila bweletsa ndodo." Ndinapita panja mofulumila kupeleka ndodo. "Umwetulila ciani?" Agogo anafunsa. Funso yao inandidziwitsa kuti ndinali kumwetulila nthoci zomwe ndinaona mumalo a masenga.

##
Tsika lotsatilapo pamene agogo anabwela kutandalila amai, ndinathamgila ku nyumba yao kukaonanso nthoci. Panali zina zomwe zinapsya kwambili. Ndinatengapo imozi ndi kuibisa mu delesi yanga. Pambuyo pakutseka nswanda, ndinapita kuseli kwa nyumba ndipo ndinadya nthoci mofulumila. Inali nthoci yonzuna kuposa nthochi zonse zomwe ndinalawapo.

##
Tsiku lotsatilapo, pamane agogo anali mu dimba kutenga ndiwo zamasamba, ndinalowa munyumba mwakabisila ndikuona nthoci. Pafupi fupi zonse zinali zakupsya. Ndinatengapo zinai. Pamene ndinali kupita ku chotseko mwakacetecete, ndinamva agogo akosomola panja. Ndinabisa nthoci mu delesi langa ndipo ndinawapitilila.

##
Tsiku lotsatilapo inali tsiku lopita ku msika. Agogo anauka msanga. Anali kutenga nthoci zakupsya ndi cinangwa kukagulisa pa mtsika. Sindinafulumile kuwatsatila tsika lija. Koma sindinakwanise kukhala kopanda iwo.

##
M'madzulo tsiku lija, amai ndi atate ndi agogo anandiitana. Ndinadziwa comwe anali kundiitanila. Usiku uja pamene ndinagona pansi, ndinadziwa kuti sindizakabwelezapo kubela agogo, makolo anga kapena munthu wina aliyense.

##
* License: [CC-BY]
* Text: Ursula Nafula
* Illustration: Catherine Groenewald
* Translation: David Sani Mwanza
* Language: ny
