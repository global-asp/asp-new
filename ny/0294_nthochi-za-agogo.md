# Nthochi za Agogo

##
Dimba ya agogo inali yabwino, iri ndi mapira ndi manyuchi ndi cinangwa. Koma zabwino kuposa zonse zinali nthochi. Angakhale kuti agogo anali ndi ana azukulu ambiri, ndinadziwa kuti ndinali wa pamtima wao. Anali kundiitana kawiri-kawiri kunyumba yao. Anandiuza zacisinsi. Koma kunali cisinsi cimodzi comwe sanandiuze: kwamene anasungira nthoci kuti zipsye.

##
Tsiku lina, ndinaona nswanda iri pa dzuwa panja pa nyumba ya agogo. Pamene ndinafunsa nchito yake ya nswanda, yankho inali yakuti, "Ndi nswanda yanga yamasenga." Pafupi ndi nswanda, panali mayani a nthochi yomwe agogo anayikamo nthawi ndi nthawi. Ndinali ndi mafunso ambiri. "Kodi mayani ndi aciani?ndinafunsa. Yankho yomwe anandipatsa ndiyakuti, "ndi mayani anga a masenga."

##
Cinali cosangalasa kuona agogo anga, nthochi, mayani a nthochi ndi nswanda yaikulu. Koma agogo anandituma kuti ndipite kwa amai anga. "Agogo, conde, lekani ndikhale nainu pamene mukonzeka..." "Osacita nthota, mwana, cita zomwe ndakuuza," anakakamiza. Ndinanyamuka ndi liwiro.

##
Pamene ndinabwelera, agogo anali khale panja koma analibe nthochi. "Agogo, kodi nswanda iri kuti, nthoci zonse ziri kuti, ndipo ali kuti..." Koma yankho yomwe anandipatsa ndi yakuti, "zonse ziri mu malo anga amasenga." Zinali zokhumudwitsa.

##
Patapita masiku awiri, agogo anandituma kukatenga ndodo yao kucoka ku cipindi cao cogonamo. Pamene ndinatsegula citseko, ndinamva nthochi kununkhira. Mukati mwa cipinda munali nswanda ya masenga ya agogo. Inali yobisika ndi gombeza wakale. Ndinasegula ndipo ndinamva kununkhira kokoma.

##
Mau a agogo anandiopsya pamene anati, "Ucita ciani? Fulumira bweletsa ndodo." Ndinapita panja mofulumira kupereka ndodo. "Umwetulira ciani?" Agogo anafunsa. Funso yao inandidziwitsa kuti ndinali kumwetulira nthoci zomwe ndinaona mumalo a masenga.

##
Tsika lotsatirapo pamene agogo anabwera kutandalira amai, ndinathamgira ku nyumba yao kukaonanso nthoci. Panali zina zomwe zinapsya kwambiri. Ndinatengapo imozi ndi kuibisa mu delesi yanga. Pambuyo pakutseka nswanda, ndinapita kuseli kwa nyumba ndipo ndinadya nthoci mofulumira. Inali nthoci yonzuna kuposa nthochi zonse zomwe ndinalawapo.

##
Tsiku lotsatirapo, pamane agogo anali mu dimba kutenga ndiwo zamasamba, ndinalowa munyumba mwakabisira ndikuona nthoci. Pafupi fupi zonse zinali zakupsya. Ndinatengapo zinai. Pamene ndinali kupita ku chotseko mwakacetecete, ndinamva agogo akosomola panja. Ndinabisa nthoci mu delesi langa ndipo ndinawapitirira.

##
Tsiku lotsatirapo inali tsiku lopita ku msika. Agogo anauka msanga. Anali kutenga nthoci zakupsya ndi tute kukagulisa pa mtsika. Sindinafulumire kuwatsatira tsika lija. Koma sindinakwanise kukhala kopanda iwo.

##
M'madzulo tsiku lija, amai ndi atate ndi agogo anandiitana. Ndinadziwa comwe anali kundiitanira. Usiku uja pamene ndinagona pansi, ndinadziwa kuti sinzakabwerezapo kubela agogo, makolo anga kapena munthu wina aliyense.

##
* License: [CC-BY]
* Text: Ursula Nafula
* Illustration: Catherine Groenewald
* Translation: David Sani Mwanza
* Language: ny
