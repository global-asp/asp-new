# Kambewu kang√≥no: Nkhani ya Wangari Maathai

##
M'mudzi wina womangidwa pamatelo a phili la Kenya Kum'mawa kwa Africa, kamtsikana kakang'ono kamagwila nchito m'munda ndi amai ake. Dzina lake anali Wangari.

##
Wangari amakonda kucezela pabwalo. Wangari anagaula mudimba mwao nabzyala tumbewu mnthaka yomwe inali yothuma.

##
Nthawi imene anali kukonda kwambili mtsikanayu tsiku lililonse inali pamene dzuwa itangolowa kumene. Ndipo mdima ukagwila kuti aone zomela, Wangari anali kudziwa kuti nthawi yopita kunyumba yafika tsopano. Ndipo popita kunyumba anali kudzela njila zing'ono, kudutsa minda mpaka kuwoloka mitsinje kufika kwao.

##
Wangari anali mwana wocenjela kwambili ndipo anali wofunitsitsa kupita kusukulu kukaphunzila. Koma makolo ake sanafune kuti kamtsikana aka kaphunzile koma kazikhala pa nyumba ndi kugwila ncthito. Pamene Wangari anali ndi zaka zisanu and ziwili, mukulu wake wamwamuna anagonjetsa makolo awo pokambilana kuti Wangari apite kusukulu akaphunzile.

##
Wangari anakonda kuphunzila kwambili motelo kuti anaphunzila kopitilila kupyolela mkuwelenga mabuku osiyana-siyana. Ndipo anakhoza kwambili pa sukulu motelo kuti anapeza umwayi wokaphunzila ku dziko lakutali la United States of America. Wangari anasangalala kwambili cifukwa anali kufunitsitsa kudziwa zambili zapa dziko lapansi.

##
Wangari anaphunzila zinthu zambili pamene anali pa American Univeziti. Anaphunzila pa zomela ndi mumene zimakulila. Zimenezi zinamukumbutsa mumene anali kusewelela ndi abale ake mthunzi ya mitengo mthengo laku-dziko lokongola la Kenya.

##
Pamene anali kuphunzila tsiku ndi tsiku anazindikila kuti akonda anthu akwao ku Kenya. Anali kufuna kuti anthu kudziko limeneli tsiku lina akapate ufulu ndi mtendele. Pamene anapitiliza ndi maphunzilo ake, anapitiliza kukumbukila kumalo lakwao ku Africa.

##
Anabwelela kudziko lakwao ku Kenya pamane anamaliza maphunzilo ake ndipo nthawi imeneyi dziko la Kenya linali litasintha. Mapulazi akulu akulu anatenga malo ochuluka. Azimai anali kusowa kotheba nkhuni cifukwa mitengo kunalibe. Anthu anali osauka ndipo ana anali kuoneka anjala.

##
Wangari anali kudziwa cofunika kucita kuti athetsa mabvuto amenewa: anaphunzitsa azimai kubzyala mitengo kucokela kumbewu. Azimai amenewa anayamba kugulitsa mitengo zao zitakula ndikupeza ndalama zosamalila ma banja awo. Cifukwa cacimenechi azimai anakhala wokondwela kwambili ndi Wangari amene anawa thandiza kuti akhale ndi mphanvu komanso olimba.

##
Patapita zaka zambili, mitengo imene inabzyalidwa ija, inakula ndi ku panga thengo. Mitsinje inayambanso kukhala ndi madzi. Mbili ya Wangari inafika ponseponse mu Africa. Lelolino, mitengo yamitundu-mitundu mamilyoni tilkuonayi inacokela ku mbewu ya Wangari.

##
Wangari anasewenzadi mwamphamvu. Motelo kuti anthu dziko lonse lapansi anazindikila nchito yaikulu yomwe anacita, ndipo anapatsidwa mphoto yodziwika kwambili padziko lonse lapansi. Mphoto imeneyi inali kuchedwa kuti Kulemekezedwa ndi Mtendele, ndipo anakhala mkazi woyamba mu Aflica kulandila mphoto yotelo.

##
Wangari anamwalila mu caka ca 2011, koma timamukumbukila tikamaona mtengo wokongola uliwonse mthengo.

##
* License: [CC-BY]
* Text: Nicola Rijsdijk
* Illustration: Maya Marshak
* Translation: Gridon Mwale
* Language: ny
