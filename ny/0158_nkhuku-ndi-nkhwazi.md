# Nkhuku ndi Nkhwazi

##
Panali-panali, nkhuku ndi nkhwazi anali abwenzi. Anakhala mumutendele ndi mbalame zina. Panalibe paiwo amene anali kuuluka.

##
Tsiku lina, kunali njala kudziko. Nkhwazi anali kuyenda kutali kukasakila cakudya. Anabwelako olema kwambili. "Kufunikila kukhala njila ina yapafupi mumayendedwe" Nkhwazi inatelo.

##
Mumawa mwace, nkhuku inali ndi ganizo labwino. Inayamba kutola nthenga za mbalane iliyonse yamene inagwa. "Tiyeni tisokele pamodzi na nthenga zamene tili nazo" inatelo nkhuku. "Mwina ici cidzakhala capafupi kuyenda."

##
Nkhwazi ndiye anali cabe ndi nsingano yotungila pamudzi, iye anayambilila kusoka. Anazipangila mapiko awili abwino-bwino nakuuluka pamwamba pa nkhuku. Nkhuku inabweleka nsingano koma analema kutunga. Anasiya nsingano yosokela pa kabati ndipo anayenda kukakonza cakudya ca ana ake ku khicini.

##
Mbalame zina zinaiona nkhwazi kuuluka. Zinafunsa nkhuku kuti iwabweleke nsingano kuti zipangile mapiko youlukila nao. Mosacedwa, kunali mbalame zambili kuuluka mumwamba.

##
Pamene mbalame yomalizila inabweza nsingano yosokela, nkhuku panalibe. Ana a nkhuku anatenga nsingano nakuyamba kusowela nayo. Pamene analema kusowela, anasiya nsingano ija mumcenga.

##
Mumazulo, nkhwazi anabwelela. Anapempha nsingano kuti asokele nthenga zimene zinasokomoka paulendo. Nkhuku inasakila nsingano pakabati, mophikila, ndi panja pa nyumba. Koma nsingano sinapezeke.

##
"Ndipatseni tsiku limodzi" Nkhuku inapempha nkhwazi. "Kuti mukakonze phiko lanu ndikuulukanso kukasakila cakudya." "Tsiku limodzi cabe" Nkhwazi anatelo. "Ngati siupeza nsingano, uzandipatsa mwana wako m'modzi kukhala malipilo."

##
Pamene nkhwazi inabwela tsiku lotsatilapo, anapeza nkhuku asakilabe mumcenga, koma nsingano sanaipeze. Nkhwazi anauluka mwamsanga ndikugwila kamwana ka nkhuku kamodzi. Anapita nako kutali. Kucokela nthwiyo, nkhwazi ikaonekela cabe, iona nkhuku isakila nyeleti mumicenga.

##
Ngati mthunzi wa phiko ya nkhwazi waonekela kucoka kumwamba, Nkhuku icenjeza ana ake. "Cokani poonekela." Ndiponso iwo akuyankha, "Sindife oputsa, tizathamanga."

##
* License: [CC-BY]
* Text: Ann Nduku
* Illustration: Wiehan de Jager
* Translation: Sitwe Benson Mkandawire
* Language: ny
