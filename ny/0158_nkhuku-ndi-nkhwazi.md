# Nkhuku ndi Nkhwazi

##
Panali-panali, nkhuku ndi nkhwazi anali abwenzi. Anakhala mumutendere ndi mbalame zina. Panalibe paiwo amene anali kuuluka.

##
Tsiku lina, kunali njala kudziko. Nkhwazi anali kuyenda kutali kukasaka cakudya. Anabwerako olema kwambiri. "Kufunikira kukhala njira ina yapafupi mumayendedwe" Nkhwazi inatero.

##
Mumawa mwace, nkhuku inali ndi ganizo labwino. Inayamba kutola nthenga za mbalane iriyonse yamene inagwa. "Tiyeni tisokere pamodzi nthenga zamene tiri nazo" inatero nkhuku. "Mwina ici cidzakhala capafupi kuyenda."

##
Nkhwazi ndiye anali cabe ndi nsingano yotungira pamudzi, iye anayambirira kusoka. Anazipangira mapiko awiri abwino-bwino nakuuluka pamwamba pa nkhuku. Nkhuku inabweleka nsingano koma analema kutunga. Anasiya nsingano yosokeira pa kabati ndipo anayenda kukakonza cakudya ca ana ake ku khicini.

##
Mbalame zina zinaiona nkhwazi kuuluka. Zinafunsa nkhuku kuti iwabwereke nsingano kuti zipangire mapiko youlukira nao. Mosacedwa, kunali mbalame zambiri kuuluka mumwamba.

##
Pamene mbalame yomalizira inabweza nsingano yosokelira, nkhuku panalibe. Ana a nkhuku anatenga nsingano nakuyamba kusowera nayo. Pamene analema kusowera, anasiya nsingano ija mumcenga.

##
Mumazulo, nkhwazi anabwerera. Anapempha nsingano kuti asokere nthenga zimene zinasokomoka paulendo. Nkhuku inasakira nsingano pakabati, mophikira, ndi panja pa nyumba. Koma nsingano sinapezeke.

##
"Ndipatseni tsiku limodzi" Nkhuku inapempha nkhwazi. "Kuti mukakonze phiko lanu ndikuulukanso kukasakira cakudya." "Tsiku limodzi cabe" Nkhwazi anatero. "Ngati siupeza nsingano, uzandipatsa mwana wako m'modzi kukhala malipiro."

##
Pamene nkhwazi inabwela tsiku lotsatirapo, anapeza nkhuku asakirabe mumcenga, koma nsingano sanaipeze. Nkhwazi anauluka mwamsanga ndikugwira kamwana ka nkhuku kamodzi. Anapita nako kutali. Kucokera nthwiyo, nkhwazi ikaonekela cabe, iona nkhuku isakira nyeleti mumicenga.

##
Ngati mthunzi wa phiko ya nkhwazi waonekela kucoka kumwamba, Nkhuku icenjeza ana ake. "Cokani poonekela." Ndiponso iwo akuyankha, "Sindife oputsa, tizathamanga."

##
* License: [CC-BY]
* Text: Ann Nduku
* Illustration: Wiehan de Jager
* Translation: Sitwe Benson Mkandawire
* Language: ny
