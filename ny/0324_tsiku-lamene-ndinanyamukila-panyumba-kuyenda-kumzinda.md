# Tsiku lamene ndinanyamukila panyumba kuyenda kumzinda

##
Poimilila mabasi ag'ono kumudzi kwathu panali potangwanidwa ndi mabasi olonga kwambili. Pansi panalinso katundu oculuka ofunika kulongedwa. Oitanitsa anthu anali kufuula maina akumene mabasi amapita.

##
"Tauni! Tauni! Kupita kumadzulo!" Ndinamvela oitanitsa kufuula. Iyo ndiyo basi ndimafuna kukwela.

##
Basi yakutauni inali pafupi kudzala, koma anthu ambili anali akali kukankha kuti alowe. Ena analonga katundu yao munsi mwa basi. Ena anaika moika katundu mkati mwa basi.

##
Okwela atsopano anagwila matikiti ao pomwe amafuna-funa pomwe angakhale mu basi yodzala ndi anthu. Azimai a ana ang'ono ang'ono anawakhazika bwino paulendo utali.

##
Ndinaziika pafupi ndi dzenela. Munthu amena anakhala pafupi ndi ine anagwilila pulasitiki ya msipu. Anavala nkhwawilo zakale, khoti lakutha, ndipo amaoneka wamantha.

##
Ndinapenya kubwalo kwa basi ndipo ndinazindikila kuti ndinali kusiya mudzi wanga, kumalo komwe ndinakulila. Ndinali kupita ku tauni yaikulu.

##
Kulonga kunamalizika ndipo aulendo onse anakhazikika pansi. Azamalonda naonso anali kuzipatikiza kulowa mubasi kugulitsa katundu wao ku aulendo. Aliyense anali kufuula maina azomwe zinalipo zogulitsa. Mau anamveka odabwitsa kwa ine.

##
Aulendo ang'ono anagulako zakumwa, ena anagulako zakudya zotsekemela za zing'ono zing'ono ndipo anayamba kutamfuna. Aja amene analibe ndalama, monga ine tinangopenyelela.

##
Zocita zimenezi zinasokonezedwa ndi kulila kwa huta ya bus, kudziwitsa kuti tinali pafupi kunyamuka. Onenezela anafuulila ogulitsa kuti atuluke kubwalo.

##
Ogulitsa anakankhana wina ndi mnzace kuti atuluke mu basi. Ena anali kupeleka chenji kwa apaulendo. Ena amayesa kugulitsa zinthu zao nthawi yothela.

##
Pomwe basi imacoka pa sitesheni ya basi, ndinayangana padzenela. Ndinaganizila ngati ndizabwelanso kumudzi wanga.

##
Pomwe ulendo umacitika, mkati mwa basi munatentha kwambili. Ndinatseka maso anga kuyesa kugona.

##
Koma maganizo anabwelelanso kumudzi. Kodi amai anga adzakhala bwino? Kodi akalulu anga azabweletsa ndalama zilizonse? Kodi mukulu wanga adzakumbukila kuthilila mbeu zanga zamitengo?

##
Mnjila, ndinakumbukila dzina ya malo amene amalume anakhalako mu mzinda ukulu. Ndinali ndikali kung'ung'udzila pamene tulo tunanigwila ndipo ndinagona.

##
Maola asanu ndi anai atsatila, ndinauka ndi phokoso lalikulu ndi kuitana kwa apaulendo amubasi apita kumudzi kwanga. Ndinatenga cola canga cacing'ono ndi kulumphila kubwalo kwa basi.

##
Basi yobwelela kumudzi imadzala mofulumila. Mosacedwa inayamba ulendo wopita kum'mawa. Cofunikila ceni-ceni kwa ine tsopano, cinali cakuyamba kufuna-funa nyumba ya amalume anga.

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: Jones Jere Joshua
* Language: ny
