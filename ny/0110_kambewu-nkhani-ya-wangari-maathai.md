# Kambewu: Nkhani ya Wangari Maathai

##
M'mudzi wina womangidwa pamatero a phiri la Kenya Kum'mawa kwa Africa, kamtsikana kakang'ono kamagwira nchito m'munda ndi amai ake.Dzina lake anali Wangari.

##
Wangari amakonda kucezera pabwalo. Wangari anagaula mudimba mwao nabzyala tumbewu mnthaka yomwe inali yothuma .

##
Nthawi imene anali kukonda kwambiri mtsikanayu tsiku lirironse inali pamene dzuwa itangolowa kumene. Ndipo mdima ukagwira cakuti zomera zamthengo zaleka kuoneka, Wangari anali kudziwa kuti nthawi yopita kunyumba yafika tsopano. Ndipo popita kunyumba anali kudzera njira zang'ombe, kuwoloka mitsinje ndi kudutsa minda mpaka kufika kwao.

##
Wangari anali mwana wocenjera kwambiri ndipo anali wofunitsitsa kupita kusukulu kukaphunzira. Koma makolo ake sanafune kuti kamtsikana aka kaphunzire koma kazikhala pa nyumba ndi kugwira ncthito. Pamene Wangari anali ndi zaka 7, mukulu wake wamwamuna anagonjetsa makolo awo pokambirana kuti Wangari apite kusukulu akaphunzire.

##
Wangari anakonda kuphunzira kwambiri motero kuti anaphunzira kopitirira kupyolera mkuwerenga mabuku osiyana-siyana. Ndipo anakhoza kwambiri pa sukulu motero kuti anapeza umwayi wokaphunzira ku dziko lakutali la United States of America. Wangari anasangalala kwambiri cifukwa anali kufunitsitsa kudziwa zambiri zapa dziko lapansi.

##
Wangari anaphunzira zinthu zambiri pamene anali pa American Univeziti. Anaphunzira pa zomera ndi mumene zimakulira. Zimenezi zinamukumbutsa mumene anali kusewerera ndi abale ake mthunzi ya mitengo mthengo laku-dziko lokongola la Kenya.

##
Pamene anali kuphunzira tsiku ndi tsiku anazindikira kuti akonda anthu akwao ku Kenya. Anali kufuna kuti anthu kudziko limeneli tsiku lina akapate ufulu ndi mtendere. Ndipo anayewa dziko lakwao pamene anapitiriza ndi maphunziro. Ake kwakanthawi.

##
Anabwerera kudziko lakwao ku Kenya pamane anamaliza maphunziro ake ndipo nthawi imeneyi dziko la Kenya linali litasintha. Mapulazi akuluakulu anatenga malo ochuluka. Azimai anali kusowa kotheba nkhuni cifukwa mitengo kunalibe. Anthu anali osauka ndipo ana anali kuoneka anjala.

##
Wangari anali kudziwa cofunika kucita kuti athetsa mabvuto amenewa: anaphunzitsa azimai kubzyala mitengo kucokera kumbewu. Azimai amenewa anayamba kugulitsa mitengo zao zitakula ndikupeza ndalama zosamalira ma banja awo. Cifukwa cacimenechi azimai anakhala wokondwera kwambiri ndi Wangari amene anawa thandiza kuti akhale ndi mphanvu komanso olimba.

##
Patapita zaka zambiri, mitengo imene inabzyalidwa ija, inakula ndi ku panga thengo. Mitsinje inayambanso kukhala ndi madzi. Mbiri ya Wangari inafika ponseponse mu Africa. Lerolino, mitengo yamitundu-mitundu mamiryoni tirkuonayi inacokera ku mbewu ya Wangari.

##
Wangari anasewenzadi mwamphanvu. Motero kuti anthu dziko lonse lapnansi anazindikira nchito yaikula yomwe anacita, ndipo anapatsidwa mphoto yodziwika kwambiri padziko lonse lapansi. Mphoto imeneyi inali kuchedwa kuti Kulemekezedwa ndi Mtendere (Nobel Peace Prize) Chingerezi, ndipo anakhala mkazi woyamba mu Africa kulandira mphoto yotero.

##
Wangari anamwalira mu caka ca 2011, koma timamukumbukira tikamaona mtengo wokongola uliwonse mthengo.

##
* License: [CC-BY]
* Text: Nicola Rijsdijk
* Illustration: Maya Marshak
* Translation: Gridon Mwale
* Language: ny
