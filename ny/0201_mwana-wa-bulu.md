# Mwana wa Bulu

##
Kanali kamwana kakakazi kang'ono komwe kanaona chinthu cha maonekedwe odabwisa patali.

##
Pamane chinthu chinabwela pafupi, anaona kuti anali mzimai ome anali ndi mimba yaikulu

##
Mwamanyazi koma mopanda mantha, kamwana kayenda pafupi ndi mzimai. "Tifunika kukhala nao pamozi," anthu a kamwana kakazi anavomekezana. "Tizamusunga ndi mwana wake bwino-bwino.

##
Mwana anali pafupi kubadwa. "Kankha!" "Bwelesani zovimba!" "Water!" "kankhaaaa!!!"

##
Koma pamene anaona mwana wakhanda, aliyense anabwelera m'mbuyo ndi kudabwa. "Bulu?!"

##
Aliyense anayamba kukangana. "Tinakamba kuti tizamusunga pamozi ndi mwana wake bwino-bwino, ndipo tizachita motero," ena anatero. "Koma azatibweretsera soka!" enanso ananena.

##
Chifukwa cha icho, mzimai anasala yekha. Anavutika kuganiza zomwe azachita ndi mwana wodabwisa. Anavutika kuganiza kuti azazichita chani.

##
Koma pothera, anafunika kuvomela kuti bulu anali mwana wake ndipo anali mai wake.

##
Tsono, ngati mwana anakhala chimozimozi, ndi thupi ing'ono, zinthu zinakakhalako bwino. Koma bulu anakula ndi kukula kufikila nthawi yomwe sankakhala pa mbuyo pa mai wake. Ndipo mukhalidwe wake unasiyana ndi munthu. Amai ake anli olema nthawi zambili komanso aukali. Nthawi zina, anatuma mwana kuchita nchito zomwe zinafunikila kuchitika ndi nyama.

##
Msokonezo ndi mkwiyo unakula mu mtima wa bulu. Anali kulephela kuchita zilizonse. Analephela kukhali ndi mkhalidwe weni weni. Anali okwiya kotelo kuti, tsiku lina, anamenyesela amai ake pansi.

##
Bulu anachita manyazi. Anayamba kuthawila kutali komwe angathe kupita.

##
Pa nthawi yamene analeka kuthawa, unali usiku, Bulu anasowa. "Hee, hyu?" anatelo ku mdima. Anafika pamathelo. Anayamba kusanduka. Anagona mu tulo twatukulu twa mavuto.

##
Bulu anauka ndi kupeza nkhalamba ili kumuyangana. Anayangana mu maso a mdala ndi kuyamba kukhala ndi chiyembekezo.

##
Bulu afuna kukhala ndi mdala, omwe anamuphunzisa njira zambili zomwe angakhalilemo umoyo. Bulu anamva ndi kuphunzila, chimozi mozi mdala nayenso anamvesera ndi kuphunzila. Anathandizana ndipo anaseka pamozi.

##
Tssiku lina m'mawa, mdala anapempha Bulu kuti amunyamule kumupeleka pa mwamba pa phiri.

##
Pamwamba pa mithambo, anagona. Bulu analota kuti amai ake anli kudwala ndipo anali kumuitana. Ndipo pamene anauka...

##
Mithambo inachoka pamozi ndi mzake, mdala.

##
Bulu anaziwa zomwe anafunika kuchita.

##
Buu anapeza amai ake, okha ali kulilila mwana wao wosowa. Anapenyana kwakanthawi, ndipo anakumbatilana mwamphamvu.

##
Bulu ndi amai ake akulila pamozi ndi anapeza nzila zosiyanasiyana zokhalilamo pamozi. Pang'ono pang'ono, onse anthu okhala pafupi nao ndi banja lao ayamba kukhala nao pamozi mopanda vuto lenileni.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: David Sani Mwanza
* Language: ny
