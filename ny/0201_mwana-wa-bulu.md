# Mwana wa Bulu

##
Kanali kamwana kakakazi kang'ono komwe kanaona cinthu ca maonekedwe odabwitsa patali.

##
Pamane cinthu cinabwela pafupi, anaona kuti anali mzimai omwe anali ndi mimba yaikulu.

##
Mwamanyazi koma mopanda mantha, kamwana kanasendera pafupi ndi mzimai. "Tifunika kuwasunga.," anthu a kamwana kakazi anaganizira. "Tizamusunga ndi mwana wake bwino-bwino.

##
Mwana anali pafupi kubadwa. "Kankha!" "Bwelesani zovimba!" "Manzi!" "Kankhaaaa!!!"

##
Koma pamene anaona mwana wakhanda, aliyense analumpha modabwa. "Bulu?!"

##
Aliyense anayamba kukangana. "Tinanena kuti tizasunga make pamozi ndi mwana wake bwino-bwino, ndipo tizacita motero," ena anatero. "Koma azatibweretsera soka!" enanso ananena.

##
Cifukwa ca ico, mzimai anakhalanso yekha. Anabvutika kuganiza zomwe azacita ndi mwana wodabwisa. Anabvutika kuziganizira cocita..

##
Koma pothera, anavomera kuti bulu anali mwana wake ndipo anali mai wake.

##
Tsopano, ngati mwana anakhala cimodzimodzi, ndi thupi ing'ono, zinthu zinakakhalako mosiyana. Koma bulu anakula ndi kukula kufikira nthawi yomwe sankakhala pa msana pa mai wake. Ndipo mkhalidwe wake unasiyana ndi munthu. Amai ake anli olema nthawi zambriri komanso aukali. Nthawi zina, anatuma mwana kucita nchito zomwe zinafunikira kucitika ndi nyama.

##
Msokonezo ndi mkwiyo unakula mu mtima wa bulu. Anali kulephela kucita zirizonse. Analephela kukhali ndi mkhalidwe weni weni. Anali okwiya kotero kuti, tsiku lina, anamenyela amai ake pansi.

##
Bulu anacita manyazi. Anayamba kuthawira kutali komwe angathe kupita.

##
Pa nthawi imene analeka kuthamanga, unali usiku, Bulu anasowa. "Hee, hyu?" ananong'oneza ku mdima. Anafika pamathero. Anayamba kusanduka. Anagona mu tulo twatukulu twa mabvuto.

##
Bulu anauka ndi kupeza nkhalamba iri kumuyangana. Anayangana mu maso a nkhalambayo ndi kuyamba kukhala ndi ciyembekezo.

##
Bulu anapita kukakhala ndi nkhalamba ija, imene inam'phunzitsa njira zambiri zomwe angakhaliremo. Bulu anamvetsera ndi kuphunzira, cimodzi-modzi nkhalamba nayenso inamvetsera ndi kuphunzira. Anathandizana ndipo anaseka pamodzi.

##
Tsiku lina m'mawa, nkhaalamba inapempha Bulu kuti ainyamule kuipereka pa mwamba pa phiri.

##
Pamwamba pa mithambo, anagona. Bulu analota kuti amai ake anali kudwala ndipo anali kumuitana. Ndipo pamene anauka...

##
... Mithambo inasowa pamozi ndi mzake, nkaalamba ija.

##
Bulu pomaliza anadziwa zomwe anafunika kucita.

##
Bulu anapeza amai ake, okha ali kulirira mwana wao wosowa. Anapenyana kwakanthawi. Kenaka anakumbatirana mwamphamvu.

##
Bulu ndi amai ake akulira pamozi ndipo anapeza njira zosiyana-siyana zokhaliramo pamodzi. Pang'ono pang'ono, onse anthu okhala pafupi nao, mabanja lao anayamba kukhala nao pamozi mopanda vuto leni-leni.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: David Sani Mwanza
* Language: ny
