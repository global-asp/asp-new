# Mwana wa Bulu

##
Kanali kamwana kakakazi kang'ono komwe kanaona cinthu ca maonekedwe odabwitsa patali.

##
Pamane cinthu cinabwela pafupi, anaona kuti anali mzimai omwe anali ndi mimba yaikulu.

##
Mwamanyazi koma mopanda mantha, kamwana kanasendela pafupi ndi mzimai. "Tifunika kuwasunga," anthu a kamwana kakazi anaganizila. "Tizamusunga ndi mwana wake bwino-bwino.

##
Mwana anali pafupi kubadwa. "Kankha!" "Bwelesani zovimba!" "Manzi!" "Kankhaaaa!!!"

##
Koma pamene anaona mwana wakhanda, aliyense analumpha modabwa. "Bulu?!"

##
Aliyense anayamba kukangana. "Tinanena kuti tizasunga make pamozi ndi mwana wake bwino-bwino, ndipo tizacita motelo," ena anatelo. "Koma azatibweletsela soka!" enanso ananena.

##
Cifukwa ca ico, mzimai anakhalanso yekha. Anabvutika kuganiza zomwe azacita ndi mwana wodabwisa. Anabvutika kuziganizila cocita.

##
Koma pothela, anavomela kuti bulu anali mwana wake ndipo anali mai wake.

##
Tsopano, ngati mwana anakhala cimodzimodzi, ndi thupi ing'ono, zinthu zinakakhalako mosiyana. Koma bulu anakula ndi kukula kufikila nthawi yomwe sankakhala pa msana pa mai wake. Ndipo mkhalidwe wake unasiyana ndi munthu. Amai ake anali olema nthawi zamblili komanso aukali. Nthawi zina, anatuma mwana kucita nchito zomwe zinafunikila kucitika ndi nyama.

##
Msokonezo ndi mkwiyo unakula mu mtima wa bulu. Anali kulephela kucita zilizonse. Analephela kukhala ndi mkhalidwe weni weni. Anali okwiya kotelo kuti, tsiku lina, anamenyela amai ake pansi.

##
Bulu anacita manyazi. Anayamba kuthawila kutali komwe angathe kupita ndipo anatelo mwmusanga.

##
Pa nthawi imene analeka kuthamanga, unali usiku, Bulu anasowa. "Hee, hyu?" ananong'oneza ku mdima. Anafika pamathelo. Anayamba kusanduka ka bola kokhwima. Anagona mu tulo twatukulu twa mabvuto.

##
Bulu anauka ndi kupeza nkhalamba ili kumuyangana. Anayangana mu maso a nkhalambayo ndi kuyamba kukhala ndi ciyembekezo.

##
Bulu anapita kukakhala ndi nkhalamba ija, imene inam'phunzitsa njila zambili zomwe angakhalilemo. Bulu anamvetsela ndi kuphunzila, cimodzi-modzi nkhalamba nayenso inamvetsela ndi kuphunzila. Anathandizana ndipo anaseka pamodzi.

##
Tsiku lina m'mawa, nkhalamba inapempha Bulu kuti ainyamule kuipeleka pa mwamba pa phili.

##
Pamwamba pa mithambo, anagona. Bulu analota kuti amai ake anali kudwala ndipo anali kumuitana. Ndipo pamene anauka...

##
... Mithambo inasowa pamozi ndi mzake, nkalamba ija.

##
Bulu pomaliza anadziwa zomwe anafunika kucita.

##
Bulu anapeza amai ake, okha ali kulilila mwana wao wosowa. Anapenyana kwakanthawi. Kenaka anakumbatilana mwamphamvu.

##
Bulu ndi amai ake akulila pamozi ndipo anapeza njila zosiyana-siyana zokhalilamo pamodzi. Pang'ono pang'ono, onse anthu okhala pafupi nao, mabanja lao anayamba kukhala nao pamozi mopanda vuto leni-leni.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: David Sani Mwanza
* Language: ny
