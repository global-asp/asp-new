# Mbuzi, Galu ndi Ng'ombe

##
Mbuzi, Galu ndi Ng'ombe anali abwenzi kwambiri. Tsiku lina, anapita paulendo ndi galimoto.

##
Pamene anafika pothela pa ulendo wao, Mtekenya anawafunsa kuti alipile ndalama. Ng'ombe inalipila.

##
Galu analipila ndalama yopitilila chifukwa analibe ndalama yokwanila muyeso wa mtengo.

##
Mtekenya anali pafupi kupasa Galu chenji yake pamene mbuzi inathawa kopanda kulipira.

##
Mtekenya anakalipa kwambiri. Anayenda popanda kupasa Galu chenji yake.

##
Ndiye chifukwa chake,Galu amathangila galimoto kusonjera amene ali ndi chenji yake.

##
Mbuzi imathawa ikamvera galimoto. Imaopa kuti angaimangise chifukwa sanalipile mtekenya.

##
Ndipo Ng'ombe siimaikako nzelu ngati galimoto ili kubwela. Ng'ombe imayenda pang'ono pang'ono chifukwa adziwa kuti analipila ndalama mokwana.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: David Sani Mwanza
* Language: ny
