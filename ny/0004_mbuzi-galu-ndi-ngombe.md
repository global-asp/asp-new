# Mbuzi, Galu ndi Ng'ombe

##
Mbuzi, Galu ndi Ng'ombe anali mabwenzi kwambili. Tsiku lina, anapita paulendo ndi galimoto.

##
Pamene anafika pothela pa ulendo wao, mtekenya anawafunsa kuti alipile ndalama. Ng'ombe inalipila yake.

##
Galu analipila ndalama yopitililapo chifukwa analibe ndalama yoyenela.

##
Mtekenya anali pafupi kupatsa Galu chenji yake pamene mbuzi inathawa kopanda kulipila.

##
Mtekenya anakalipa kwambili. Anayenda popanda kupatsa Galu chenji yake.

##
Ndiye cifukwa cake, ngakhale lelo lomwe, Galu amathamangila galimoto kuona mkati ndi kupeza mtekenya amene ali ndi chenji yake.

##
Mbuzi imathawa ikamvela galimoto. Imaopa kuti angaimangidwe chifukwa siinalipile mtekenya.

##
Ndipo Ng'ombe siimaikako nzelu ngati galimoto ili kubwela. Ng'ombe imayenda pang'ono pang'ono cifukwa idziwa kuti inalipila ndalama mokwana.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: David Sani Mwanza
* Language: ny
