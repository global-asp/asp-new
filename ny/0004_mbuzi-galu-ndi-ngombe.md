# Mbuzi, Galu ndi Ng'ombe

##
Mbuzi, Galu ndi Ng'ombe anali mabwenzi kwambiri. Tsiku lina, anapita paulendo ndi galimoto.

##
Pamene anafika pothera pa ulendo wao, mtekenya anawafunsa kuti alipire ndalama. Ng'ombe inalipira yake.

##
Galu analipira ndalama yopitirirapo chifukwa analibe ndalama yoyenera.

##
Mtekenya anali pafupi kupatsa Galu cenji yake pamene mbuzi inathawa kopanda kulipira.

##
Mtekenya anakalipa kwambiri. Anayenda popanda kupatsa Galu chenji yake.

##
Ndiye cifukwa cake, ngakhale lero lomwe, Galu amathamangira galimoto kuona mkati ndi kupeza mtekenya amene ali ndi cenji yake.

##
Mbuzi imathawa ikamvera galimoto. Imaopa kuti angaimangidwe chifukwa siinalipire mtekenya.

##
Ndipo Ng'ombe siimaikako nzelu ngati galimoto iri kubwela. Ng'ombe imayenda pang'ono pang'ono cifukwa idziwa kuti inalipira ndalama mokwana.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: David Sani Mwanza
* Language: ny
