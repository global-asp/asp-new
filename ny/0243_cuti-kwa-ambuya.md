# Cuti Kwa Ambuya

##
Odongo ndi Apiyo anali kukhala mu tauni ndi atate awo. Amakondwelela masiku acuti. Sikuti Kamba kakuti masukulu anatsekela, koma cifukwa amapita kwa agogo awo. Agogo awo anali kukhala m'mudzi wogwila nsomba pafupi ndi nyanja yaiukulu.

##
Odongo ndi Apiyo anali okondwela cifukwa inali nthawi yokayendelanso agogo awo. Usiku wa ulendo usanacitike, analongelato katundu kukonzekela ulendo wautali kupita kumudzi. Usiku uyu, anawa, sanagone ndipo anacezela kulankhula usiku wonse pa za cuti.

##
M'mamawa kutaca, ulendo unapangika wopita kumudzi mgalimoto ya atate awo. Anayenda kupitilila maphili, nyama zamuthengo ndi minda ikulu-ikulu kwambili. Ana awa, anawelenga magalimoto munjila ndipo anayimba nyimbo.

##
Patapita nthawi, ana awa analema ndipo anagona.

##
Pamene anafika mu mudzi, atate awo anautsa Odongo ndi Apiyo. Anapeza Nyar-Kanyada, ambuya awo aligone pa mpasa munsi mwa mutengo. Nyar-Kanyada muciluo, atanthauza kuti "mwana wamkazi wa a Kanyada." Ambuya awo anali muzimai wampamvu, ndipo wokongola kwambili.

##
Ambuya anakondwela kwambili ndipo anavina vina, nayimba nyimbo zacisangalalo. Azukulu nawo anakondwela kwambili, ndipo anapasa ambuya awo mpaso zomwe anawabwelesela. "Yambililani kusegula yanga mpaso," anati Odongo. "Yambililani yanga," anati Apiyo.

##
Pomwe anasegula mpaso, Ambuya awo anawadalisa azukulu awo monga mwa mwambo.

##
Ndipo Odongo na Apiyo anayenda panja nayamba kupilikisa ma bulaula na mbalame.

##
Ana awa, anakwela mitengo ndipo anasewela m'madzi amnyanja.

##
Pamene kunada, ana anabwelela kunyumba kukadya cakudya ca madzulo. Koma akalibe kutsiliza kudya, anayamba kumva tulo!

##
M'mawa mwake, atate awo a Odongo ndi Apiyo anabwelela ku tauni ndikuwasiya ndi ambuya awo Nyar-Kanyada.

##
Odongo ndi Apiyo anathandiza ambuya awo nchito za panyumba. Ana awa anatunga madzi ndi kusakila nkhuni. Anatola mazila ankhuku ndi kuthyola ndiyo m'dimba.

##
Ambuya awo anapunzisa adzukulu awo kuphika nsima, nsomba, ndi ndiyo zina zakumudzi.

##
Tsiku lina, Odongo anapita kukadyetsela ng'ombe. Ng'ombe zina zinalowa m'munda mwa anthu ena. Mlimiyu anakalipila Odongo kwambili. Anaopseza kuti adzasunga pakudya mbewu zake. Patapita tsikulo, munyamata anatsimikidza kuti ng'ombe zisakhalenso mumabvuto.

##
Tsiku linanso, ana anapitaa ku musika ndi ambuya awo. Anali ndi stolo yogulitsamo ndiyo za m'munda, shuga ndi sopo. Apiyo anali kukonda kuuza anthu ogula mitengo ya zinthu. Odongo anali kukonda kulongeza zinthu zimene anthu anali kugula.

##
Pakuthela kwa tsiku anali kumwa tiyi ya chai pamodzi. Anathandiza ambuya awo kuwelenga ndalama zimene analinazo.

##
Koma mosacedwa cuti cinali kutha ndipo ana amafunika kubwelela ku tauni. Ambuya anapatsa Odongo kapu ndipo anapatsa Apiyo juzi. Ambuya analonga cakudya capaulendo.

##
Odongo ndi Apiyo sibanafune kubwelela ku tauni. Anapempha ambuya awo kuti apite nawo ku tauni. Koma ambuya anamwetula nati, "Ndine okalamba kwambili ndipo sindingahkale mu tauni. Ndizayamba kukuyembekeza kubwelanso kwanu kuno kumudzi."

##
Odongo ndi Apiyo anakumbatilana nao ambuya awo nalayilana.

##
Pamene Odongo nda Apiyo anabwelela kusukulu, anauza anzao za umoyo wakumudzi. Ana ena anadziwa kuti umoyo wa mtauni ndi wabwino. Ena anakonda umoyo wakumudzi. Koma ambili a iwo, onse ananena kuti ambuya a Odongo ndi Apiyo anali abwino mtima!

##
* License: [CC-BY]
* Text: Violet Otieno
* Illustration: Catherine Groenewald
* Translation: Bether Mwale Moyo
* Language: ny
