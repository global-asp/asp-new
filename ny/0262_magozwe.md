# Magozwe

##
Mu tauni ya Nairobi, kutali ndi umoyo wosungidwa bwino kunyumba, kunali kukhala anyamata analibe mabanja. Anangokhala mwa tsiku momwe ingabwerere. Tsiku lina m'mawa, anyamata anali kulonga mpasa zao pambuyo pogona pampepo mumbali mwa museu. Kusewenzesa vinyalala, anayasa moto kuti adziteyteze ku mphepo. Pagulu la anyamata iri panali Magozwe. Iye ndiye anali wamung'ono.

##
Pomwe makolo ake Magozwe anamwalira, iye anali ndia zaka cabe zisanu. Ndipo anapita kukakhala ndi amalume ake. Amalume ake sanamusamalirebwino mwanayu. Sanali kumupatsa cakudwa cokwanira Magozwe. Ndipo anali kugwiritsa nchito zambiri zolimba.

##
Ngati Magozwe wafunsa mwina wadandaula, amalume ake anali kumumenya. Pomwe anafunsa kuti apite kusukulu, amalume ake anamumenya nanena nati "Ndiwe citsiru kwambiri sungaphunzire kalikonse." Patapita zaka zitatu zosungidwa mwankhanza, Magozwe anathawa kucoka pa nyumba pa amalume ake. Anayamba kukhala m'mseu.

##
Kunali kobvuta kukhala kwa m'mseu ndipo anyamata ambiri anali kubvutika masiku onse kupeza cakudya. Masiku ena anamenyedwa, nthawi zina anagwiridwa ndi apolisi. Akadwala kunalibe munthu owathandiza. Ndalama zomwe anapeza mukupempa pempha, kugulitsa ma pulasitiki ndi zina, ndiye ndalama zomwe zinali kuwathandizira. Umoyo unabvutirako cifukwa magulu ena a anyamata anali kufuna kulanda malo osiyana-siyana mu tauni.

##
Tsiku lina pamene Magozwe anali kusakira-sakira muvinyalala, anapeza buku lina losira long'ambika. Anacosako madoti ndipo analiika mu nsaka. Tsiku lirironse lotsatira, anatulutsa bukulo ndipo anayamba kuona zitunzi-thunzi mu bukulo. Sanali kudziwa kuwerenga mau.

##
Zithunzi-thunzi zinalangiza mnyamata emwe anakula kukhala oyendetsa ndeke. Magozwe analota ndi msana momwe, kukhala oyendesa ndeke. Nthawi zina anaziona kuti ndiye amene anali mnyamata wamubuku muja.

##
Kunali kozizira ndipo Magozwe anaimirira m'mseu kupempha-pempha. Bambo wina anabwera pafupi naye. "Bwanji, ndine Thomas. Ndisewenza pafupa ndi pano, pamalo pamene ungapeze cakudya," anatero bamboyo. Analoza nyumba yacikasu, ya tsindwi yamtambo. "Ndikhulupiriraa udzapitako kuti utengeko cakudya?" anafunsa. Magozwe anayangana bambo nayangana nyumba. "Kapena ndidzapita," anayanka, ndipo anacokapo.

##
Patapita Miyezi ingapo yotsatira, anyamata osowapokhala anazolowera kuonana ndi Thomas. Thomas anali kukonda kukamba ndi anthu maka-maka anthu okhala m'miseu. Thomas amamvetsera nkhani za anthu awa. Anali wacidwi ndipo wokhadzikika mtima, ndiponso sanataye ulemu. Anyamata ena anayamba kupita kunyumba yacikasu ya tsindwi yamtambo kukatenga cakudya masana.

##
Magozwe anali nkhale mumbali mwa mseu akuyangana zithunzi-tunzi mu buku yake pamene Thomas anabwera nakhala pafupi naye. "Kodi nkhani Ikamba za ciani?" anafunsa Thomas. "Ikamba pa za mnyamata amena anakhala oyendesa ndeke," anayankha Magozwe. "Nindani dzina lake mnyamatayo?" anafunsa Thomas. "Kaya, sindidziwa kuwerenga," anayankha Magozwe mwakacetecete.

##
Pomwe anakumana, Magozwe anayamba kuuza Thomas, nkhani za umoyo wake. Anamuuza za mwamene anathawira kucoka kwa amalume ake. Thomas sanakambe zambiri, ndipo sanauze Magozwe zocita koma anamvetsera mwacidwi. Nthawi zina Magozwe ndi Thomas anakambirana pamene anali kudya munyumba ya tsindwi yamtambo.

##
Pomwe Magozwe anali pafupi ndikukwanitsa zaka khumi, Thomas anamupatsa buku. Buku inali pa za mnyamata wa m'mudzi amene anakula kukhala womenya bola odziwika kwambiri. Thomas anamuwerengera Magozwe kambiri, mpaka tsiku lina anakamba nati, "Niganiza kuti uyambe kupita ku sukulu, kuti ukaphunzire kuwerenga. Uganizapo bwanji?" Thomas ananena kuti anali kudziwa malo kumene ana angapite kukhala ndiponso kuphunzira kwameneko.

##
Magozwe anaganizira za kumalo atsopano komweko ndiponse zakupitaa ku sukulu. Nanga kapena amalume ake anakamba zoona kuti anali citsiru kwambiri ndipo sangapunzire kalikonse? Nanga ngati bamumenya kumalo atsopanowa? Anayopa. "Kapena ciribwino kupitiriza kukhala pa m'seu," anaganiza.

##
Anamuuza Thomas kuti anali ndi mantha. Thomas anamusimikidzira kuti, azakhala ndi umoyo wabwina kumalo atsopanowa.

##
Motero Magozwe anapita kukhala mu cipinda mu nyumba ya tsindwi yamsipu. Anakhala ndi anyamata ena awiri mu cipinda. Pamodzi onse anali anyamata khumi amene anali kukhala panyumba paja. Pamodzi ndi a Anti Cissy ndi amuna ao, agalu atatu, cona ndi mbuzi yokalamba.

##
Magozwe anayamba sukulu ndipo cinali cobvuta. Ndizambiri zimene anali kufunikira kudziwa kuti alingane ndi anzake. Nthawi zina anali kufuna kuleka. Koma anaganizira oyendetsa ndeke ndi omenya bola a mu mabuku ake anthano. Monga iwo anyamata a mu mabuku, sanaleke.

##
Magozwe anali khale panja panyumba ya tsindwi ya msipu, akuwerenga buku lake lakusukulu, Thomas anabwera ndi kukhala pafupi naye. "Ikamba ciani nkhani uwerenga?" anafunsa Thomas. "Ikamba pa za mnyamata amene anakhala mphunzitsi," anayankha Magozwe. "Ndani dzina munyamata?" anafunsa Thomas. "Dzina lake ndi Magozwe," anayankha Magozwe momwetula.

##
* License: [CC-BY]
* Text: Lesley Koyi
* Illustration: Wiehan de Jager
* Translation: Bether Mwale Moyo
* Language: ny
