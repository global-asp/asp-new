# Magozwe

##
Mu tauni ya Nairobi, kutali ndi umoyo wosungidwa bwino kunyumba, kunali kukhala anyamata analibe mabanja. Anangokhala mwa tsiku momwe ingabwelele. Tsiku lina m'mawa, anyamata anali kulonga mpasa zao pambuyo pogona pampepo mumbali mwa museu. Kusewenzesa vinyalala, anayasa moto kuti adziteteze ku mphepo. Pagulu la anyamata ili panali Magozwe. Iye ndiye anali wamung'ono.

##
Pomwe makolo ake Magozwe anamwalila, iye anali ndi zaka cabe zisanu. Ndipo anapita kukakhala ndi amalume ake. Amalume ake sanamusamalile bwino mwanayu. Sanali kumupatsa cakudwa cokwanila Magozwe. Ndipo anali kumugwilitsa nchito zambili zolimba.

##
Ngati Magozwe wafunsa mwina wadandaula, amalume ake anali kumumenya. Pomwe anafunsa kuti apite kusukulu, amalume ake anamumenya nanena nati "Ndiwe citsilu kwambili sungaphunzile kalikonse." Patapita zaka zitatu zosungidwa mwankhanza, Magozwe anathawa kucoka pa nyumba pa amalume ake. Anayamba kukhala m'mseu.

##
Kunali kobvuta kukhala kwa m'mseu ndipo anyamata ambili anali kubvutika masiku onse kupeza cakudya. Masiku ena anamenyedwa, nthawi zina anagwilidwa ndi apolisi. Akadwala kunalibe munthu owathandiza. Ndalama zomwe anapeza mukupempa pempha, kugulitsa ma pulasitiki ndi zina, ndiye ndalama zomwe zinali kuwathandizila. Umoyo unabvutilako cifukwa magulu ena a anyamata anali kufuna kulanda malo osiyana-siyana mu tauni.

##
Tsiku lina pamene Magozwe anali kusakila-sakila muvinyalala, anapeza buku lina losila long'ambika. Anacosako madoti ndipo analiika mu nsaka. Tsiku lililonse lotsatila, anatulutsa bukulo ndipo anayamba kuona zitunzi-thunzi mu bukulo. Sanali kudziwa kuwelenga mau.

##
Zithunzi-thunzi zinalangiza mnyamata emwe anakula kukhala oyendetsa ndeke. Magozwe analota ndi msana momwe, kukhala oyendesa ndeke. Nthawi zina anaziona kuti ndiye amene anali mnyamata wamubuku muja.

##
Kunali kozizila ndipo Magozwe anaimilila m'mseu kupempha-pempha. Bambo wina anabwela pafupi naye. "Bwanji, ndine Thomas. Ndisewenza pafupa ndi pano, pamalo pamene ungapeze cakudya," anatelo bamboyo. Analoza nyumba yacikasu, ya tsindwi yamtambo. "Ndikhulupilila udzapitako kuti utengeko cakudya?" anafunsa. Magozwe anayangana bambo nayangana nyumba. "Kapena ndidzapita," anayanka, ndipo anacokapo.

##
Patapita Miyezi ingapo yotsatila, anyamata osowapokhala anazolowela kuonana ndi Thomas. Thomas anali kukonda kukamba ndi anthu maka-maka anthu okhala m'miseu. Thomas amamvetsela nkhani za anthu awa. Anali wacidwi ndipo wokhadzikika mtima, ndiponso sanataye ulemu. Anyamata ena anayamba kupita kunyumba yacikasu ya tsindwi yamtambo kukatenga cakudya masana.

##
Magozwe anali nkhale mumbali mwa mseu akuyangana zithunzi-tunzi mu buku yake pamene Thomas anabwela nakhala pafupi naye. "Kodi nkhani Ikamba za ciani?" anafunsa Thomas. "Ikamba pa za mnyamata amene anakhala oyendesa ndeke," anayankha Magozwe. "Nindani dzina lake mnyamatayo?" anafunsa Thomas. "Kaya, sindidziwa kuwelenga," anayankha Magozwe mwakacetecete.

##
Pomwe anakumana, Magozwe anayamba kuuza Thomas, nkhani za umoyo wake. Anamuuza za mwamene anathawila kucoka kwa amalume ake. Thomas sanakambe zambili, ndipo sanauze Magozwe zocita koma anamvetsela mwacidwi. Nthawi zina Magozwe ndi Thomas anakambilana pamene anali kudya munyumba ya tsindwi yamtambo.

##
Pomwe Magozwe anali pafupi ndikukwanitsa zaka khumi, Thomas anamupatsa buku. Buku inali pa za mnyamata wa m'mudzi amene anakula kukhala womenya bola odziwika kwambili. Thomas anamuwelengela Magozwe kambili, mpaka tsiku lina anakamba nati, "Niganiza kuti uyambe kupita ku sukulu, kuti ukaphunzile kuwelenga. Uganizapo bwanji?" Thomas ananena kuti anali kudziwa malo kumene ana angapite kukhala ndiponso kuphunzila kwameneko.

##
Magozwe anaganizila za kumalo atsopano komweko ndiponse zakupita ku sukulu. Nanga kapena amalume ake anakamba zoona kuti anali citsilu kwambili ndipo sangapunzile kalikonse? Nanga ngati bamumenya kumalo atsopanowa? Anayopa. "Kapena cilibwino kupitiliza kukhala pa m'seu," anaganiza.

##
Anamuuza Thomas kuti anali ndi mantha. Thomas anamusimikidzila kuti, azakhala ndi umoyo wabwina kumalo atsopanowa.

##
Motelo Magozwe anapita kukhala mu cipinda mu nyumba ya tsindwi yamsipu. Anakhala ndi anyamata ena awili mu cipinda. Pamodzi onse anali anyamata khumi amene anali kukhala panyumba paja. Pamodzi ndi a Anti Cissy ndi amuna ao, agalu atatu, cona ndi mbuzi yokalamba.

##
Magozwe anayamba sukulu ndipo cinali cobvuta. Ndizambili zimene anali kufunikila kudziwa kuti alingane ndi anzake. Nthawi zina anali kufuna kuleka. Koma anaganizila oyendetsa ndeke ndi omenya bola a mu mabuku ake anthano. Monga iwo anyamata a mu mabuku, sanaleke.

##
Magozwe anali khale panja panyumba ya tsindwi ya msipu, akuwelenga buku lake lakusukulu, Thomas anabwela ndi kukhala pafupi naye. "Ikamba ciani nkhani uwelenga?" anafunsa Thomas. "Ikamba pa za mnyamata amene anakhala mphunzitsi," anayankha Magozwe. "Ndani dzina munyamata?" anafunsa Thomas. "Dzina lake ndi Magozwe," anayankha Magozwe momwetula.

##
* License: [CC-BY]
* Text: Lesley Koyi
* Illustration: Wiehan de Jager
* Translation: Bether Mwale Moyo
* Language: ny
