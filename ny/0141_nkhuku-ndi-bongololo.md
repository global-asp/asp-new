# Nkhuku ndi Bongololo

##
Nkhuku ndi Bongololo anali abwenzi. Koma anali kukonda kupikisana paiwo okha. Tsiku lina, anaganiza kusewela m'pila wa myendo kuti aone ngati katswili ndani.

##
Anayenda kubwalo la m'pila ndipo anayamba masewela awo. Nkhuku inafulumila, koma Bongololo anafulumila kopambana. Nkhuku inapandila kutali koma bongololo anapandila kutali mopambana. Nkhuku inayamba kukalipa.

##
Anaganiza kuti asewele mapenoti. Bongololo anayambila kukhala wogwila m'pila. Nkhuku inamwesa cigoli cimodzi. Tsopano inali nthawi yankhuku kuti igwile m'pila.

##
Bongololo anasewela ndipo anamwetsa. Bongololo ananyunya ndi kumwetsa. Bongololo anamwesanso ndi mutu. Bongololo anamwetsa zigoli zisanu.

##
Nkhuka inakalipa kuti inagonja. Inagonja kothelathu. Bongololo anayamba kuseka cifukwa ca madandaulo amnzake pambuyo pakugonja.

##
Nkhuku inakalipa kwambili ndikutsegula kamwa nameza bongololo.

##
Pamene nkhuku inali kuyenda kunyumba, inakumana ndi amake abongololo. Amake Bongololo anafunsa nati, "Kodi wamuonako mwana wanga?" Nkhuku siyinalankhule ciliconse. Amake Bongololo anada nkhawa.

##
Amake Bongololo anamva timau tating'ono. "Ndithandizeni amai!" liu linalila. Amake Bongololo anayangana uku ndi uku, ndi kumvetsetsa ndi cidwi. Mau anacokela mumimba mwa nkhuku.

##
Amake Bongololo anafuula nati, "Sewenzetsa mphamvu zako zapadela mwana wanga!" Bongololo atha kununkha ndi kusamveka bwino. Nkhuku inayamba kusamvela bwino mthupi.

##
Nkhuku inageya. Ndipo inamela ndi kutaya mata. Ndipo inakosomola. Bongololo anali kunyansisa.

##
Nkhuku inakosomola kufikila itakosomolela panja Bongololo amene anali mumimba mwake. Bongololo ndi amai ake anakalawa ndi kukwela m'mtengo kubisala.

##
Kucokela pamenepo, Bongololo ndi Nkhuku anakhala adani.

##
* License: [CC-BY]
* Text: Winny Asara
* Illustration: Magriet Brink
* Translation: Sitwe Benson Mkandawire, David Sani Mwanza
* Language: ny
