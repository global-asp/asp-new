# Nozibele ndi Tsitsi itatu

##
Kalekale, atsikana atatu anayenda kukatenga nkhuni.

##
Tsikuli linali lakupya ndipo iwo anaganiza kuti akasambile kumtsinje. Anasowela ndikuthilana madzi ndi kusambila m'madzi.

##
Mwadzidzi, anaona kuti nthawi yatha. Anathamangila kumudzi.

##
Pamene anali pafupi ndi kunyumba, Nozibele anaika dzanja lake pakhosi. Anaiwala ndendele yovala pakhosi. "Conde tiyeni tibwelele!" Anapempha anzace. Koma anzace anati kwafipa kwambili.

##
Nozibele anabwelela kumtsinje yekha. Anaupeza mkanda wake nathamangila kunyumba koma anasowa mumudima.

##
Kuyangana patali, anaona kuwala kucokela pakanyumba. Anathamangilako nagogoda pacitseka.

##
Modabwisa, anaona galu akusegula citseko ndikunena, "Ufuna cani?" "Ndasowa ndifunako malo kogona" anatelo Nozibele. "Lowa, ngati siutelo ndizakuluma!" Anatelo galu. Nozibele analowa.

##
Kenaka Galu anati, "Ndiphikile!" "Sininaphikilepo galu mu umoyo wanga" anayankha Nozibele. "Phika, ngati suphika nizakuluma" Anatelo galu. Motelo Nozibele anaphika cakudya cagalu.

##
Galu anati, "Ndikonzele pogona!" Nozibele anati, "Sindinakonzelepo galu pogona mu umoyo wanga" "Ndikonzele pogona, ngati sundikonzela ndizakuluma!" Inatelo galu. Nozibele anakonza pogona galu.

##
Masiku onse, anali kuphika, kuphyelela ndi kuwashila galu. Tsiku lina galu anati, "Nozibele, ndizayendela anzanga. Phyela munyuba, phika zakudya, ndiponso undiwashile zinthu zanga ndikalibe kubwelela."

##
Pamane galu anangocoka cabe, Nozibele anacotsa tsitsi itatu kucokela m'mutu wake. Anaika tsitsi limodzi pansi pa bedi, limodzi kumbuyo kwa citseko ndi lina mukhola ya ng'ombe. Kenaka anathamangila kunyumba mwamsanga ndithu.

##
Pamene Galu anabwelela, anamsakila Nozibele. "Nozibele ulikuti?" Anafuula galu. "Ndilikuno, pansi pa bedi" Tsitsi loyamba linayankha. "Ndilikuno kumbuyo kwa citseko" Tsitsi laciwili linayankha. "Ndilikuno kukhola ya ng'ombe" Tsitsi lacitatu linayankha.

##
Galu anadziwa kuti Nozibele athawa. Galu anathamanga kupita kumudzi kwa Nozibele. Koma abale a Nozibele anali kuyembekezela ndi mitengo ikulu ikulu. Galu anabwelela ndikuthawa ndipo akalibe kuonekelanso kucoka pomwepo.

##
* License: [CC-BY]
* Text: Tessa Welch
* Illustration: Wiehan de Jager
* Translation: Sitwe Benson Mkandawire
* Language: ny
