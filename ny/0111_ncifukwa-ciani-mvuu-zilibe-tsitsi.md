# Ncifukwa Ciani Mvuu zilibe Tsitsi

##
Tsiku limodzi, Kalulu analikuyenda mumbali mwamtsinje.

##
Mvuu naye anali komwekonso, kuyenda-yenda ndi kudya udzu.

##
Mvuu sanaone kuti kalulu naye alipo ndipo mosadziwa, anaponda pamwendo wa kalulu. Kalulu anayamba kufuula ndikukalipira Mvuu, "Iwe Mvuu! Suona kuti wandiponda pamwendo?"

##
Mvuu anapepesa kwa kalulu "Pepani. Sindinakuoneni. Mundikhululukire!" Koma kalulu sanamvera pepeso nakalipira Mvuu "Iwe wacitira dala! Tsiku limodzi uzaona ndizabwezera!"

##
Kalulu anapita kusakira moto ndiponso anati, "Pita, umutenthe Mvuu akacoka mumadzi pakudya udzu. Anandiponda!" Moto unayankha, "Palibe bvuto kalulu munzanga. Ndizacita motero."

##
Pambuyo pace, Mvuu analikudya mauzu patali ndi madzi pamene "whoosh!" moto unayamba. Moto unayamba kutentha tsitsi la Mvuu.

##
Mvuu anayamba kulira nakuthamangira mumadzi. Tsitsi lake lonse linapya ndi moto. Mvuu anapitiriza kulira, "Tsitsi langa laphya ku moto! Tsitsi langa lonse lapita! Tsitsi langa labwino!"

##
Kalulu anakondwera kuwona tsitsi la Mvuu lapya. Mpaka lero, pakuwopa moto, Mvuu samayenda kutali ndi madzi.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Sitwe Benson Mkandawire
* Language: ny
