# Ncifukwa Ciani Mvuu zilibe Tsitsi

##
Tsiku limodzi, Kalulu analikuyenda mumbali mwamtsinje.

##
Mvuu naye anali komwekonso, kuyenda-yenda ndi kudya udzu wabwino.

##
Mvuu sanaone kuti kalulu naye alipo ndipo mosadziwa, anaponda pamwendo wa kalulu. Kalulu anayamba kufuula ndikukalipila Mvuu, "Iwe Mvuu! Suona kuti wandiponda pamwendo?"

##
Mvuu anapepesa kwa kalulu "Pepani. Sindinakuoneni. Mundikhululukile!" Koma kalulu sanamvele pepeso nakalipila Mvuu "Iwe wacitila dala! Tsiku limodzi uzaona ndizabwezela!"

##
Kalulu anapita kusakila moto ndiponso anati, "Pita, umutenthe Mvuu akacoka mumadzi pakudya udzu. Anandiponda!" Moto unayankha, "Palibe bvuto kalulu munzanga. Ndizacita motelo."

##
Pambuyo pace, Mvuu analikudya mauzu patali ndi madzi pamene moto unayamba. Moto unayamba kutentha tsitsi la Mvuu.

##
Mvuu anayamba kulila nakuthamangila mumadzi. Tsitsi lake lonse linapya ndi moto. Mvuu anapitiliza kulila, "Tsitsi langa laphya ku moto! Tsitsi langa lonse lapita! Tsitsi langa labwino!"

##
Kalulu anakondwela kuwona tsitsi la Mvuu lapya. Mpaka lelo, pakuwopa moto, Mvuu samayenda kutali ndi madzi.

##
* License: [CC-BY]
* Text: Basirio Gimo, David Ker
* Illustration: Carol Liddiment
* Translation: Sitwe Benson Mkandawire
* Language: ny
