# Kuwezela kwa Olozera kuli njuci

##
Iyi ndi nkhani ya Ngede, Olozera kuli njuci, ndi munyamata ozikonda ochedwa Jingire. Tsiku lina pamene Jingire anacokapo kukasaka nyama mthengo, anamva Ngede kuitana. Jingire anamva njala ya uci kwambiri. Anaimirira ndikumvetsetsa, kusakira mpaka anaona kambalame m'mwamba mwamtengo. "Chiti-chiti-chiti," mbalame inalira pamene inali kuulukira ku kumtengo wina ndi winanso. "Chiti-chiti-chiti," kambalame kanaitana, ndikuimirira kawirikawiri kutsimikizira kuti Jingire akubwela.

##
Patapita theka la ola limodzi, anafika pa m'tengo ukulu ochedwa mkuyu. Ngede analumphalumpha mu m'tengo. Anaima pa nthambi ina nagunduzira mutu wake kwa Jingiremonga kumuuza kuti, â€œTafika ziri pano! Bwera tsopano. Cifukwa ciani ukucedwa?" Jingire sanaone njuci pansi pa mtengo koma anadalira Ngede.

##
Jingire anaika pansi mkondo wake munsi mwa mtengo, anatenga nkhuni nakuyatsa moto. Pamene moto unayaka bwino, anaika kamtengo katali pakati pamoto. Kamtengo kameneka kanali kuziwika pankhani yopanga utsi wambiri pakuphya. Anayamba kukwera cimtengo ndi kamtengo ka utsi atagwira ndi kamwa.

##
Posacedwa, anamva kulira kwa njuci. Zinali kulowa ndi kutuluka m'mphako. Pamene Jingire anafika, anaika kamtengo kautsi m'mphako. Njuci zinacoka mofulumira ndikukalipa. Zinathawa cifukwa sizinakonde utsi ndiponso zikalibe kupita, zinamuluma Jingire mwankhawa bii!

##
Pamene njuci zinacoka, Jingire analowetsa manja ake mu m'mphako nacotsa uci wamadzimadziodzala ndi mafuta oyela. Anaika uci wake mosamala mukacola kamene ananyamula pephewa, ndipo iye anayamba kutsika m'mtengo.

##
Ngede anali kuyangana zonse zimene Jingire anali kucita. Anali kuyembeza kuti amusiyireko uci kuthokoza pomudziwitsa. Ngede anayesa kufendera pafupi kuti amuoneko. Jingire anafika pansi pa mtengo ndiponse Ngede anapalasulira pa mwala pafupi ndi mnyamata kuyembekezera kuti amupatseko.

##
Koma Jingire anazima moto, ndi kunyamula mkondo wake ndikupita kunyumba osakumbuka Ngede. Ngede anamuitana mokalipa, "VIC-torr! VIC-torrr!" Jingire anaimirira, anayangana kambalame ndi kuseka kwambiri. "Ufuna uci, ha mzanga? Ndasewenza ndi kulumidwa ndekha! Ndicifukwa ciani ufuna ndikupatseko uci wabwino tere?" Iye anapita. Ngede anakalipa kwambiri! Sanayenere kumucita motere! Koma azabwezela tsiku lina.

##
Tsiku li masabata atapitapo, Jingire anamveranso kuitana kwa uci kwa Ngede. Anakumbukira uci wabwino uja ndiponso iye anakalondolanso kambalaneko. Pamene Jingire analondira kambalane, kanamupeleka kumathero kwa thengo,, Ngede anaimirira kuti apumuleko mcimtengo ca minga. "Ahh," anaganiza Jingire. "Mphako ya njuci ifunikira kupezeka m'mtengowu." Anayatsa moto mwamsanga nakuyamba kukwera, ndikamtengo ka utsi kukamwa. Ngede anakhala cete ndi kupenyerera.

##
Jingire anakwera, ndikudabwacifukwa ciani sakumvera njuci monga mwanthawi zonse. "Kapena mphako ya njuci iri mkati kwambiri mwa mtengo," anaziganizira. Anasenderelako pamwamba pa nthambi ina. Koma mwakuona mphako, anaonana ndi nyalugwe! Nyalungwe anakalipa kwambiri pomusokoneza tulo twake. Nyalugwe anacepetsa maso ake, ndikutsegula kamwa kake kuonetsa mano ake akulu akuthwa.

##
Pamene Nyalungwe akalibe kumuluma Jingire, anaseluka cimtengo mwamsanga. Mofulumira anaphonya nthambi, anagwa kuipa kucoka m'mtengo nakuzicita mwendo. Anathawa mwansanga kuyopa nyalugwe. Mwamwai, Nyalugwe anali natulo kwambiri ndiponso iye sanamuthamangitse. Ngede, olozera njuci anabwezera. Ndiponso Jingire anaphunzirirapo.

##
Ngati ana aJingire amvela nkhani ya Ngede, amakapatsa ulemu kanyoni. Akacosa uci, amasiyako uci wambiri kuti olozera njuci adye!

##
* License: [CC-BY]
* Text: Zulu folktale
* Illustration: Wiehan de Jager
* Translation: Sitwe Benson Mkandawire
* Language: ny
