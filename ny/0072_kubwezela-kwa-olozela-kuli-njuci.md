# Kubwezela kwa Olozela kuli njuci

##
Iyi ndi nkhani ya Ngede, Olozela kuli njuci, ndi munyamata ozikonda ochedwa Gingire. Tsiku lina pamene Gingire anacokapo kukasaka nyama mthengo, anamva Ngede kuitana. Gingire anamva njala ya uci kwambili. Anaimilila ndikumvetsetsa, kusakila mpaka anaona kambalame m'mwamba mwamtengo. "Chiti-chiti-chiti," mbalame inalila pamene inali kuulukila ku kumtengo wina ndi winanso. "Chiti-chiti-chiti," kambalame kanaitana, ndikuimilila kawilikawili kutsimikizila kuti Gingire akubwela.

##
Patapita theka la ola limodzi, anafika pa m'tengo ukulu ochedwa mkuyu. Ngede analumphalumpha mu m'tengo. Anaima pa nthambi ina nagunduzila mutu wake kwa Gingire monga kumuuza kuti, "Zafika zili pano! Bwela tsopano. Cifukwa ciani ukucedwa?" Gingire sanaone njuci pansi pa mtengo koma anadalila Ngede.

##
Gingire anaika pansi mkondo wake munsi mwa mtengo, anatenga nkhuni nakuyatsa moto. Pamene moto unayaka bwino, anaika kamtengo katali pakati pamoto. Kamtengo kameneka kanali kuziwika pankhani yopanga utsi wambili pakuphya. Anayamba kukwela cimtengo ndi kamtengo ka utsi atagwila ndi mano.

##
Posacedwa, anamva kulila kwa njuci. Zinali kulowa ndi kutuluka m'mphako. Pamene Gingire anafika, anaika kamtengo kautsi m'mphako. Njuci zinacoka mofulumila ndikukalipa. Zinathawa cifukwa sizinakonde utsi ndiponso zikalibe kupita, zinamuluma Gingire mwankhawa bii!

##
Pamene njuci zinacoka, Gingire analowetsa manja ake mu m'mphako nacotsa uci wamadzimadzi odzala ndi mafuta oyela. Anaika uci wake mosamala mukacola kamene ananyamula paphewa, ndipo iye anayamba kutsika m'mtengo.

##
Ngede anali kuyangana zonse zimene Gingire anali kucita. Anali kuyembekeza kuti amusiyileko uci kuthokoza pomudziwitsa. Ngede anayesa kufendela pafupi kuti amuoneko. Gingire anafika pansi pa mtengo ndiponse Ngede anapalasulila pa mwala pafupi ndi mnyamata kuyembekezela kuti amupatseko.

##
Koma Gingire anazima moto, ndi kunyamula mkondo wake ndikupita kunyumba osakumbuka Ngede. Ngede anamuitana mokalipa, "VIC-toll! VIC-tolll!" Gingire anaimilila, anayangana kambalame ndi kuseka kwambili. "Ufuna uci, ha mzanga? Ndasewenza ndi kulumidwa ndekha! Ndicifukwa ciani ufuna ndikupatseko uci wabwino tele?" Iye anapita. Ngede anakalipa kwambili! Sanayenele kumucita motele! Koma azabwezela tsiku lina.

##
Tsiku lina masabata atapitapo, Gingire anamvelanso kuitana kwa uci kwa Ngede. Anakumbukila uci wabwino uja ndiponso iye anakalondolanso kambalameko. Pamene Gingire analondola kambalane, kanamupeleka kumathelo kwa thengo, Ngede anaimilila kuti apumuleko mcimtengo ca minga. "Ahh," anaganiza Gingire. "Mphako ya njuci ifunikila kupezeka m'mtengowu." Anayatsa moto mwamsanga nakuyamba kukwela, ndikamtengo ka utsi kukamwa. Ngede anakhala cete ndi kupenyelela.

##
Gingire anakwela, ndikudabwa cifukwa ciani sakumvela njuci monga mwanthawi zonse. "Kapena mphako ya njuci ili mkati kwambili mwa mtengo," anaziganizila. Anasendelelako pamwamba pa nthambi ina. Koma m'malo mwakuona mphako, anaonana ndi nyalugwe! Nyalungwe anakalipa kwambili pomusokoneza tulo twake. Nyalugwe anakalipa pomusokonezela tulo twake. Anacepetsa maso ake, ndikutsegula kamwa kake kuonetsa mano ake akulu akuthwa.

##
Pamene Nyalungwe akalibe kumuluma Gingire, anaseluka cimtengo mwamsanga. Mofulumila anaphonya nthambi, anagwa kuipa kucoka m'mtengo nakuzicita mwendo. Anathawa mwamsanga kuyopa nyalugwe. Mwamwai, Nyalugwe anali natulo kwambili ndiponso iye sanamuthamangitse. Ngede, olozela njuci anabwezela. Ndiponso Gingire anaphunzililapo.

##
Ngati ana aGingire amvela nkhani ya Ngede, amakapatsa ulemu kanyoni. Akacosa uci, amasiyako uci wambili kuti olozela njuci adye!

##
* License: [CC-BY]
* Text: Zulu folktale
* Illustration: Wiehan de Jager
* Translation: Sitwe Benson Mkandawire
* Language: ny
