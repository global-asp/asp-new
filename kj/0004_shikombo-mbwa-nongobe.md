# Shikombo, Mbwa nOngobe

##
Shikombo, Mbwa nOngobe ova li ve na oukaume wakula. Fiku limwe ova ya olweendo nokatekisa.

##
Eshi va fika oko va li va uka omushingi okwe va pula va fute oimaliwa yavo yolweendo. Ongobe okwa futa oimaliwa yaye yolweendo.

##
Mbwa okwa yandja oshimaliwa sha pitilila shaashi kakwa li i na oimaliwa ya tukuka nawa.

##
Omushingi kwa hangika ngeno ta pe Mbwa oshendja yaye, eshi Shikombo kwa faduka po ina futa nande osha.

##
Omushingi okwa uda nai neenghono, eshi Shikombo ina futa sha. Okwa shinga ndele ta i noina yandja vali oshendja yaMbwa.

##
Opo nee pa dja fiyo okunena eli, Ombwa hai totele nokutaata oihauto, opo i tale ngeenge pamwe tai mono mo omushingi winya a faduka po noshendja yayo.

##
Okudja tuu efiku olo Oshikombo ohashi faduka po shimha sha udu omudumo woshihauto. Ohashi kala sha tila pamwe otashi kwatwa po eshi inashi futa oimaliwa yovanhu yolweendo.

##
Ongobe ihai kala ina ko nasha ngeenge tai tauluka opate nande taku di oshihauto. Ongobe ohai ende nefimbo layo ngaashi ya hala ngeenge tai tauluka opate, shaashi yo oi shi shi kutya oya wanifa po oifuta yayo yolweendo.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Fritz David
* Language: kj
