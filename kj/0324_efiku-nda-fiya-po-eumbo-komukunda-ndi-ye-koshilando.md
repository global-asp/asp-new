# Efiku ndadja keumbo ndaya koshilando

##
Onhele yoku londekela youbesa vanini momukunda wetu oyali iyadi ovanhu neebesa dalondeka shapitilila. Pedu opali omitwalo dandubala dali datelela dilondekwe. ovalondeki okwali tava ingida omadina oilando oko eebesa davo dayuka.

##
"Koshilando! Koshilando! twayuka koutokelo!" Onda uda omulondeki taingida. Oyo oyali obesa ndali ndapumbwa oku lefa.

##
Konyala eebesa dayuka koshilando okwali diyadi, ashike ovanhu vahapu okwali tave lifininike vahala oku londa. Vamwe ovali valongela omitwalo davo koshi yobesa. Vamwe okwali valongela omitwalo davo meni mee laka.

##
Ovatwaalelwa vape ovali vakumatela outekete vavo efimbo tava kongo apa tava kala omutumba mobesa oyo yali iyadi. Ovakulukadi ava vali nounona ovali tava ningi nawa ounona ounona vevalongekidile olweendo.

##
Onde lifininika ndikakale lwopekende. Omunhu ali popepi naame okwali a kwata adiinina onailona yaye itwima omafo. Okwali adjala eenghaku deesandala dakulupa, ondjafa yakulupa, yee okwali tamonika ambadapala.

##
Onda tala pondje yobesa nondamona kutya ondali handi ende , handi fiyepo omukunda, onhele omo ndakulila. Okwali ndayuka koshilando shinene.

##
Omitwalo okwali dapwa kulondeka novatwaalelwa aveshe ovali veli omutumba. Ovalandifi natango ovali tave lifininike vahala okuya meni lobesa vaka landife oilandifomwa yavo kovatwaalelwa. Keshe umwe okwali taingida edina laasho shali tashilandifwa. Oitya oyali iyolifa kuame.

##
Ovatwaalelwa vomwaalu munini ova landa oikunwa, voo vamwe tava lande oukokotomwa ndele tava tameke tava taafina. Ava vali vehena oimaliwa ngaashi ame otwa kala ashike twa talako.

##
Elipyakidilo eli okwali lapiyaaanekwa kombeda yobesa, edidiliko lali tali ulike kutya okwali twafikama okuya. Ovalondeki ovaikida opo ovalandifi vadjemo vaye pondje.

##
Ovalandifi tave liundaula vayuka pondje tavadi mobesa. Vamwe ova yandja eeshendja kovaendindjila. Vamwe ovali tava kendabala oku twikila noku landifa.

##
Eshi obesa yafiyapo okapale, onda tala mekende. Okwali ndalimbililwa ngeenge onandi kaalukileko tuu fiku limwe komukunda oku.

##
Eshi olweendo latwikila, meni lobesa omwali mwandjena neenghono. Onda fifikina nelineekelo ndikofe.

##
Omadilaadilo ange okwa shuna lwanima keumbo. Meme ota kala tuu eli meameno? Oundiba vange ota eta tuu oimaliwa? Omumwameme mati ota dimbuluka tuu atekele oumuti vange?

##
Mondjila, onda kendabala ndikoneke omadina eenhele oko tatekulu kwali hakala moshilando shinene. Okwali handi lipopile noku endulula omadina aa efimbo ndali handi kofa.

##
Konima yeevili omuowoi, onda penduka keweelelo nengwadjaulo oshoyo ovatwaalelwa tava ingida kutya ova hala okuya komukunda. Onda nyangulapo okandjato kange ndele handi helukamo mobesa.

##
Obesa taishuna oya yada diva diva. Meni lefimbo lixupi ota ikala yaya medimo londjila yayuka koushilo. Osho shili shafimana kwaame paife oku tameka ndikonge eumbo latetekulu.

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: Fritz David
* Language: kj
