# Osho omumwainakadona waVusi a ti

##
Ongula inene fikulimwe inakulu ya Vusi okwe mu ifana, "Vusi tambula ei eli u litwale kovadali voye. Ova hala okuninga oshikuki shefundula lamumwanyoko."

##
Mondjila yokuya keumbo lovakulunhui vaye, Vusi okwa shakena noumati vavali tava likola oiimati. Okamati kamwe oka nyeka ko ei kuVusi ndele take li denge momuti. Ei ola tatauka po.

##
"Owa ninga ngahelipi ngaho?" Vusi ta kwena. "Ei olo ola li loshikuki. Oshikuki shefundula lomumwamemekadona. Mumwameme otaka tya ngahelipi ngeenge opa kala pehe na oshikuki shefundula?"

##
Oumati ovali ve uditile Vusi onghenda eshi va shinda Vusi. "Itatu dulu vali okuninga sha kombinga yoshikuki, ashike apa ope na odibo ei oyamumwanyoko e ke litwile ko," Okamati kamwe osho ka ti. Vusi okwa twikila nolweendo laye.

##
Mondjila okwa shakena mo novalumenhu vavali tava tungu onduda/eumbo. "Natu longife po koshiti shoye molwaashi osha kola?" Umwe osho a pula. Ashike oshiti kasha li sha kola nokutungifa nomolwaasho osha teka.

##
"Omwa ninga ngahelipi ngaho?" Vusi ta kwena. "Oshiti osho osha li omaano amumwamemekadona. Ovalikoli voiimati ovo va pange oshiti osho shaashi va tatula po ei loshikuki. Oshikuki osha li shefundula lamumwamemekadona. Paife kape na ei, kape na oshikuki po, kape na omaano. Mumwameme ote ke shi tila ngahelipi?"

##
Ovatungi okwa li va eta onghenda eshi va teya oshiti. "Katu na vali osho hatu dulu okuninga kombinga yoshikuki, ashike tambula omwiidi wokuuvilika u twaalele mumwanyoko," Omulumenhu umwe osho a ti. Nopo nee Vusi okwa twikila olweendo laye.

##
Mondjila Vusi okwa shakena mo nomunahambo e na ongobe. "Omwiidi muwa ngahelipi ou, iho pe nge yo okamhumbulu? Ongobe tai pula.?" Ashike omwiidi owa li munyenye unene ndele ongobe tai u li po aushe!

##
"Owa ninga nee ngahelipi ngaho?" Vusi osho a pula ta kwena. Omukuto oo owa li omaano amumwamemekadona. Nde u pewa kovatungi shaashi va teya po onhondje nde i pewa kovalikoli voiimati. Ovalikoli voiimati ove i pa nge shaashi va tatula ei la li loshikuki shamumwamemekadona. Oshikuki osha li shefundula yamumamemekadona. Paife kape na ei, kape na oshikuki shefundula lomumwamemekadona po kape na omaano. Mumwamememekadona ote ke shi tila ngahelipi?"

##
Ongobe oya li i udite onghenda eshi ya kwatwa koufukedi. Omunahambo okwa dimina opo Vusi a ye nongobe ongomaano omumwainakadona. Vusi okwa ya komesho nolweendo laye.

##
Pefimbo ouvalelo tau liwa ongobe oya faduka po ya shuna komunahambo. Vusi okwa puka ondjila molweendo laye. Okwa fika a tokelwa koshivilohombolo shomumwaikadona. Okwa hanga ovaenda voshivilo tava li nale nokuli.

##
"Nandi ninge ngahelipi?" Vusi osho e lipula nenyeme. "Ongobe inya ya faduka po oyo ya li omaano, ya ya ponhele yomukuto ou nda pelwe kovatungi. Ovatungi ova pele nge omukuto shaashi vali va teya onhondje nde i pelwe kovalikoli voiimati. Ovalikoli voiimati ova pele nge onhondje shaashi va tatulile ei loku ka ninga oshikuki. Oshikuki osha li shoshivilohombolo. Paife ngaha ei kali po, kape na oshikuki po kape na omaano."

##
Omumwainakadona waVusi okwa diladila moule ndele ta ti,, "Vusi mumwameme, ame nghi na ko na sha unene nomaano. Ame nghi na yo noshikuki! Atushe otwa hangana apa, ame ondi yadi ehafo. Paife inda u ka djale oikutu yoye yoshivilo ndele hatu tyapula efiku eli!"naVusi osho a ninga.

##
* License: [CC-BY]
* Text: Nina Orange
* Illustration: Wiehan de Jager
* Translation: Fritz David
* Language: kj
