# Okuyowa momulonga WaZambezi

##
Osha li Osoondaxa efimbo lomutenya. Ounona voukadona ova li va ongala momuti wa kula womusikili moCaprivi.

##
Eendaka davo dehafo oda li di uditike momukunda aushe, eshi tava ifana omahewa avo. "Nakamwu, onde ku teelela." "Chaze, endelela." "Silume! Ila!"

##
Maria okwa li ta kongo Ntwala. Ntwala oye he va twala va ka yowe Osoondaxa keshe. "Ntwala! Ntwalee! Ntwalaa! Ntwaloo!" ta ifana.

##
"Aame ou! Onde mu teelela," Ntwala ta ingida okudilila kombinga ikwao yomukunda. Oukadona aveshe tava tondoka ve ke mu konge.

##
"Owe lilongekida tuu oku ka yowa nena?" Ntwala te va pula. "Ehee," tava ingida nehafo vo tava nuka nokundjobauka netimaumbwile.

##
Eshi tava ende va yuka komulonga, ye Ntwala ote va hokololele omahokololo. "Tu hokololela eshi omukunda wetu wa li wa kungululwa po kefundja," tava ingida. "Tu lombwela kombinga yaKavandje naLunghima."

##
Pomunghulo womulonga opa li omuti wa kula womwoongo. Oukadona ova kongela Ntwala eengongo edi da kula.

##
"Ondi na ei ya kula," Joy ta ingida ye ta pe Ntwala ongongo.

##
"Indeni mu ka yowe," Ntwala ta lombwele oukadona. Aveshe ova lotokela momeva tava yayaana, vo tava kwekweta eshi ve udite outalala womeva omulonga waZambezi.

##
Ntwala okwa li a fikama komutunda ta tale eengadu. Ota tale oukadona ava va kula eshi tava ningi omafiyafano, vo tava ningine. Okwa li yo ta tale oukadona ava vanini eshi tave liningile omeva, vo tave lihongo okuyowa.

##
"Efimbo lefiyafano," osho a ingida. "Kaleni momutete." Okwa kufa ongongo ei ya kula, ndee te i kupula momeva, kokule naana ngaashi ta dulu.

##
"Imwe, mbali, nhatu. Indeni!" ta ingida. Ounona ova lotokela momeva ndee tava yoo va yuka kongongo. Ntwala okwe va tala. "One, two, three. GO!" she called.

##
"Aame wotete!" Maria naChaze tava ingida oshita. "Nye amushe omwe ya oshita," Ntwala ta i mo.

##
"Natango onda hala mefiyafano," Maria ta ti. "Eewa!" Chaze osho a ti. "Ntwala, natu ye mo vali?" oukadona vakwao tava pula.

##
"Natango fikameni momutete," Ntwala te va lombwele. Okwa kufa ongongo, ndele te i kupula naana kokule ngaashi ta dulu.

##
"Imwe, mbali, nhatu. Indeni!" ta ingida. Ounona ova lotokela momeva ndee tava yoo va yuka kongongo. Ntwala okwe va tala.

##
"Aame wotete!" Chaze ta ingida. Maria kali ta yoo. "Chaze oye a findana," Ntwala ta popi. "Owa ninga nawa Chaze, tu yeni keumbo."

##
Ounona ova ya keumbo vo naNtwala. "Tu hepaululila ehepu, Ntwala," tave mu pula. Ove hole okupwilikina komahepu aye.

##
Maria okwe li nyovaekela konima yaChaze noku mu undulila pedu. Chaze ta kwena. "Ina yaChaze ote ke ku denga," Joy ta lombwele Maria.

##
"Maria! Oshike to dengele Chaze?" Ntwala ta pula. "Okwa findana eshi twa li hatu yoo. Kasha li pauyuki," Maria ta ti.

##
Ntwala okwa lombwela oukadona aveshe va kale omutumba va ninga ongonga. "Omukulunhufikola okwe tu lombwela shike?" ta pula. "Kashiwa okulidenga. Oonakulidenga otava handukilwa," Nakamwu ta ti.

##
"Maria oku na okuyandja ombili," Namasiku ta ti. "Chaze naave mu denga," Joy ta ti. "Okulidenga kekuwa," Ntwala ta ti.

##
"MOsoondaxa tashi uya, Maria ita ka yowa vali," Ntwala osho a ti. Maria ta kwena mokule, ye ta di omahodi mahapu. "Ombili, ombili, ombili Chaze. Ombili eshi nde ku denga. Itandi shi ningi vali," ta yandje ombili.

##
"Onde ku dimina po," ta lombwele Maria, ye te mu papatele. "Ohatu ka yeni keumbo naMaria," Ntwala ta lombwele Chaze. "Maria ota ka yandja yo ombili kumeme woye."

##
"Onda denga Chaze shaashi a fiya nge po mokuyowa. Ombili, Chaze okahewa kange, inashi yuka oku mu denga," Maria ta lombwele ina yaChaze.

##
Mee Sibungo okwa pwilikina Maria. "Olo okwa li epuko Maria, keshiwa okudenga ovanhu. Iyaloo eshi we shi hokololela nge. Onde ku dimina po." Mee Sibungo okwa lombwela Ntwala, "Ove omuleli muwa."

##
Mee Sibungo okwa popya nounona aveshe ta ti, "Ntwala okwa konga ondunge iwa yokuhandukila Maria. Okwa denga Chaze shaashi ina findana mefiyafano lokuyowa. Ina ya mo vali momalifiyepo."

##
"Ndee Meme," Chaze te limemesha, "Inandi hala Maria a kale peumbo Osoondaxa tai ya. Onda hala tu ka fiyafane po naye mokuyowa moshivike tashi uya."

##
##
* License: CC BY-NC-SA
* Text: Imelda Lyamine, Albius Chunga Mulisa, Maria Simasiku, Florence Habayemi Shitaa
* Illustration: Kleopas Jambeinge
* Language: kj
