# Anansi noupunandunge

##
Konale nale mefimbo lakapita ovanhu kakwali vena ounongo muhapu. Kakwali veshii kutya oimeno ohai kunwa ngahelipi, kutya nee oku hondja oidjalommwa, ile oku hambula oivela. Kalunga Nyame akala mewangadjo okwa kala ena omaupunandunge aeshe ounyuni. Okwa kala e a tuvikila nawa moshiyuma shedu.

##
Efiku limwe, Nyame okwa tokola kutya oshiyuma shedu osho shina oupunandunge oteshiyandje ku Anansi. Keshe efimbo Anansi atalamo moshiyuma shedu okwa li helilongosha shipe. Okwali shinyakula neenghono.

##
Omunalwisho Anansi okwa dilaadila, "Oshiyuma eshi ohandi shikaleke meameno ndeshi tulika moitai yomulumbuti. Okudja opo aame ashike handi kala ndishi ashishe!"Okwa konga ongodi ile ndele tamange oshiyuma eshidingunuka nongodi ei ditika nawa, yee teimangele medimo laye. Okwa tameka nee okulonda komuti. Okwali nee shidjuu okulonda komuti noshiyuma shaashi oshiyuma okwali alushe tashi lidengaadenga meengolo daye eshi talondo.

##
Alushe omonamati munini wa Anansi ohakala ofika pefina lomuti temu tale eshi talondo. Okwatya, "Ngeno itashi kala shipu ngeenge oshiyuma oweshi mangela kombuda?" Anansi takendabala amangele oshiyuma shiyadi oupunandunge kombuda yaye, noshali shemu pupalela shili.

##
Inapakalwa efimbo yee okwa fika nale koxulo yomuti. Okwa kanghama ndele telipula, "Aame shike kwali ndina okukala ndina eendunge ndidule dovanhu aveshe, ndele paife omumwangemati okwa dulange meendunge!" Oshinima eshi okwali shahandula Anansi neenghono ndele ta umbile oshiyuma pedu.

##
Oshiyuma eshi shelidenga pedu osha tatauka moupambu. Okudja opo upuna ndunge owa kala wamangulukila keshe umwe tau tukulilwafanwa. Opo nee padja ovanhu vahondje oidjalomwa, vahambule oilongifo moitenda, voo va etepo yoo keshe tuu osho hashidulu oku longwa komunhu.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Fritz David
* Language: kj
