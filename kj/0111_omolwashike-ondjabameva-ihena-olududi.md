# Omolwashike ondjabameva ihena olududi

##
Fikulimwe okandiba okwali taka ende taka kunghula nomulonga.

##
Ondjabameva nayo opo yahangwa tai pashiyona yoo tai li oumwiidi vayo venya vatalala nawa.

##
Ndjabameva kali ewete kutya kandiba naye opo eli, ohaluka okwe mulwatela pedu ekasha laye. Kandiba okwa tameka nee tayaayaana, Ndjabameva ove! Kuwete nande kutya owa lyatela pedu ekasha lange?"

##
Ndjabameva tayandje ombili, "Ombili inandi kumona, diminengepo!"Ashike Kandiba kali ahala oku pwilikina nokwa ula Ndjabameva kutya, "Oweshiningila owina! Fikulimwe ouna ashike oku talela! Ouna okukala wafuta!

##
Kandiba okwa kakonga omundilo ndele tati, "Inda uka telamene Ndjabameva ove umuxwike ngeenge adimo momeva eshi teya okulya omwiidi. Okwa lyatange komhadi! Omundilo owanyamukula, "Kapena oudjuu opo, Kandiba kaume kange. Ohandi shiwanifapo ngaashi toshipula."

##
Konima yefimbo, Ndjabameva fimbo ali tali okamwiidi kaye ali oshinano okudja pomulonga, "Whoosh!" omundilo owatukuka. Omundilo owa tameka oku xwika ko olududi la Ndjabameva.

##
Ndjabameva okwa tameka talotoka yee takwena ayuka komeva. Olududi laye alishe okwali lapyako komundilo. Ndjabameva okwa kala takwena, "Olududi lange alishe ola pyako komundilo! Olududi lange alishe kakunasha vali! Olududi lange liwa!"

##
Kandiba okwali ahafa eshi olududi landjabameva lapyako. Okudja kefiku olo ondjabameva ohai tila omundilo, molwoumbada womudilo, ondjabameva iha i dipo vali oshinano pomeva.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Fritz David
* Language: kj
