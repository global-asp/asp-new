# Simbegwire

##
Konima eshi ina yaSimbegwire a xulilifa okwali a uda nai unene. Xee ya Simbegwire okwa kendabala ngaashi ta dulu opo a file oshisho omonakadona. Efimbo eshi ta li ende ta lii kashona nakashona ove lihonga oku kala va hafa nonande ina ya Simbegwire kepo. Ongula yefiku keshe oha kala omutumba ndele ta va kundafana efiku nghene vena oku li endifa. Onguloshi keshe oha va longekida ouvalelo pamwe. Nokonima ngeenge va kosho oiyaxa oha xe ya Shimbengwire ohe kwafele okulonga oifiilwalonga yokegumbo ei va pewa koskola.

##
Efiku limwe, Xe ya Simbegwire okwa uya keumbo keumbo kwa toka shidulife eshi heuya shito. " Ouli peni mumwange." Xe ta ifana. Simbegwire okwa lotokela kuxe. Okwa kanghamapo manga eshi a mona xe a kwata omukainhu meenyala. " Onda hala u shakene nomunhu umwe a fimana mumwange." "Oye Anita", xee okwa popya nelimemesho.

##
"Halo Simbingwire, xo oha lombwelenge kombinga yoye luhapu." Anita osho a popya. Ashike ine limemesha nande ile a minike Simbingwire. Xe ya Simbingwire okwali a hafa nokwashambukwa. Okwali ta popi nghene voo vatatu ta va kala pamwe nonghene onghalamwenyo tai kakala iwa. "Mumwange ond lineekela kutya oto ka tambulako Anita onga oye nyoko." Xe osho ati

##
Onghalamwenyo ya Simbigwire osho ya lunduluka. Ka pwali vali efimbo loku kala omutumba naxe efimbo longula. Anita okwa kala he mu pe oilonga yomeumbo ihapu oyo kwali hai mulolola navali ka yali hai mufiilepo efimbo lokulonga oilonga yofikola. Konima youkulya ouvalelo alushe ohai kombete a kanangale. Ehekeleo laye okwali ashike ekumbafa lomaluvala mawa olo a pelwe ku ina. Xe ya Simbegwire kali a didilika kutya okamonakadona ina ka hafa.

##
Konima yeemwedi dishona, xe ya Simbigwire okwe va lombwela kutya ota dipo manga okafimbo. "oha ndi dipo noilonga."xe osho ati. "Ashike onde lineekela kutya ota mu ka filafana oshisho. Simbegwire okwa lembeka oshipala , ashike xe ine shi didilika. Anita ina nyamukulamosha nande. Yee ka kwali a hafa.

##
 Simbegwire osh ayi monghalo idjuu. Ngeenge ina mana oilonga yomeumbo ile a holola eudo nai laye , Anita ohe mudenge. Ngeenge ta vali ouvalelo omukulukadi ou oha lipo oikulya aishe konyala no hafiilepo ashike Simbegwire ounyangudule. Keshe efiku oufiku Simbigwire oha kala ta kwena fiyo ota kofa, oha kala a papatela ekumbafa la ina.

##
Ongula yefiku limwe, Simbegwire okwali a ovelelwa monduda. " Ove kakadona kokandedemunhu!" Anita osho a ingida. Okwa shilako Shimbigwire kombete. Ekumbafa ola kwata moshipanyala ndee ta li pomboka moipambu i vali.

##
Simbegwire okwali a handuka neenghono. Okwa tokola a fadukepo ndele ta dimo meumbo. Okwa kufa oipambu yekumbafa laina , ta longele oikulya ndele ta fiyepo eumbo. Okwa landula ondjila oyo xe a enda.

##
 Ngeenge ta ku wiwile,oha londo komuti mule uli popepi nokapomholonga ndele ta ningi ombete moitayi yomuti. Eshi ta ka kofa oha imbi tati " Meeme, meeme, meeme, meeme, owa fiyangepo. Owa fiyangepo ndele ino aluka vali. Tate ke holenge vali. Meme, oto aluka naini? Owa fiyangepo."

##
Eshi ta kushi ongula Simbegwire oha imbi natango eimbilo.. Eshi ovakulukadi ve uya oku kosha oikutu yavo pokapomholonga, ova uda eimbilo li etifa onghenda ta lidi pombada yomuti. Voo okwali veshi omafo tae linyengifwa komhepo, nova twikila noilonga yavo.

##
Omukainhu umwe okwa tala pombada yomuti. Eshi a mona okakadona noupambu ve kumbafa lomaluvala, okwa kwena, "Simbegwire, okamona komumwamememati!" Omukainhu umwe okwa efapo oku kosha ndele ta londo komuti opo a kwafela Simbegwire a londolokeko komuti. Ina mumwaina waxe okwa papatela okamonakadona ndele te ka hekeleke.

##
 Ina mumwaina waxe okwa twala Simbegwire keumbo laye. Okwe oikulya ya ndjena nawa, te munangeke mombete nekumbafa la ina. Oufiku oo Simbegwire okwali ta kwena eshi ta kanangala.. Ashike okwali ta kwena ehafo shaashi okwa fululuka. Okwali eshishsi kutya ina mumwaina waxe ote mu file oshisho.

##
Efik xe ya Simbegwire a aluka, okwa didilika kutya onduda yaye ka mwali muna sha.
"Anita,oshike sha ningwapo?" Yee osho a pula nomutima djuupala. Anita okwa hokolola kutya Simbegwire okwa fadukapo . "Okwali nda hala a fimanekenge." Anita tati. "Ashike mbela ondali onde shininga unene nonyati." Xe ya Simbegwire okwa djamo meumbo ndee tai nondjila ei ya taalela kokapomholonga. Okwa twikila ondjila a yuka keumbo komukunda oko kuna eumbo la mumwaina womukainhu a ke mupule ngeenge oku na apa a mona Simbegwire.

##
Simbegwire eshi kwali ta danauka novamwaina okwa monenako xe eshi ta di kokule. Okwali a tila kutya xe okwe mu handukila, okwa fadukapo a yuka meni leumbo a ka hondame. Ashike xe okwaya kuye ndele tati " Simbegwire, owa mona nyoko ou eku hole yee oku ku uditeko lela . Ondi udite etumba molwoye." Ova udafan kutya Simbegwire ota kala keumbo la ina mumwaina waxe fiyo efimbo olo a hala.

##
 Xee okwa kala hemu talelepo keshe efiku. Okudja opo, ove keuya na Anita. Anita okwa yelula eke laye a minike Simbegwire. " Ombili kaholike, okwali nda puka," okwa kwena. "Oto penge omhito ndi kendabale natango?" Simbegwire okwa tala kuxe noshipala shaxe shina omalimbililo. Okwa katuka kashona a yuka komesho ndele ta papatele Anita nomaoko aye.

##
Oshivike sha landulako, Anita okwa teleka ndee ta ifana i fana Simbegwire , vamwaina naina mumwaina waxe keumbo. Eendja doovene! Anita okwali a teleka oikulya aishe oyo i holike ku Simbegwire na keshe umwe okwa lya fiyo ta kuta. Nokonima ounona okwali ta va danauka manga ovakulunhu ta va kundafana. Simbegwirw okwali eudite ehafo noupenda. Okwali a tokola kutya ota ka alukila keumbo diva opo va kale pamwe naxe naina ou a hombolwa kuxe.

##
* License: [CC-BY]
* Text: Rukia Nantale
* Illustration: Benjamin Mitchley
* Translation: Bertha Haimbodi
* Language: kj
