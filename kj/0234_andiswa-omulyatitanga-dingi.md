# Andiswa omulyatitanga dingi

##
Andiswa okwa kala ha tale oumati tava dana etanga lokeemhadi. Okwa li e na ehalo e ka va waimine moudano. Okwa pula omudeuli wavo woudano ngeenge ota dulu okulideula pamwe navo.

##
Omudeuli e likwete peenho. "Pofikola apa ovamati ovo ashike va pitikwa okudanauka etanga lokeemhadi," osho a ti.

##
Ovamati ove mu lombwela a ye a ka danauke etanga lomokambaba. Ova ti etanga lomokambaba olo loukadona ofimbo eli lokeemhadi olovamati. Andiswa okwa li a uda nai.

##
Efiku la shikula ko, ofikola okwa li ya longekida omafiyafano oudano wokatanga kokeemhadi. Omudeuli okwa li a limbililwa, shaashi enyakwa laye dingi okwa li tali vele noka la li tali dulu okudanauka.

##
Andiswa okwa lotokela komudeuli ndele te mu pula epitikilo a danauke. Omudeuli ka li e shii osho e na okuninga. Okwa tokola a efe Andiswa a danauke.

##
Oudano okwa li wa kindja. Kapa li nande oumwe a tula mo okoola fiyo va ya pokafudo.

##
Konima eshi va dja pokafudo omumati umwe okwa pa Andiswa etanga. Okwa endelela a yuka nalo kokoola. Okwa lyata etanga neenghono, ndele ta tula mo okoola.

##
Engungo lovatali ola li la nyakukwa neenghono. Okudja kefiku tuu olo oukadona ova efwa va kufe ombinga mokatanga kokeemhadi pofikola oyo.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Fritz David
* Language: kj
