# Oxuxwa nekodi

##
Efimbo limwe, Oxuxwa nekodi ovali ookaume. Ovakala nawa nombili noudila aveshe. Kapali nande oyo u ali eshii kutuka.

##
Efiku limwe, moshitukulwa omweya oshikukuta. Ekodi okwali lina okweenda oshinano shile likakonge oikulya. Eshi laaluka olali laloloka unene. "Opena okukala pena omukalo umwe mupu wokweenda!" Ekodi tali lipopile.

##
Konima eshi vapenduka meemofi, Xuxwa okwali enapo edilaadilo limwe ladengambada. Okwa tameka ta toola noku ongela omalwenya oo ali aduduka kookaume kavo voudila. "Natu hondjeleni omalwenya aa keexulo domalwenya etu," osho atya. "Pamwe onghendabala ei ota iningi ngaho omalweendo mapu."

##
Ekodi olo alike kwali linamo onghumbo momukunda, onghee olo la tameka okuhondja tete. Okwe li hondjela epando lomavava lawapa ndele tali tuka mombada mokule latala oxuxwa ili pedu. Oxuxwa oya indila onghumbo ilongifeko ashike oya loloka diva kokuhondja. Oya pungula onghumbo moshikopa ndele tayii kepata ikalongekidile ouxuxwena vayo oikulya.

##
Oudila vakwao ovamona eshi ekodi lakala nokutuka. Ovapula oxuxwa ivakwafele onghumbo opo veliningile yoo omavava. Inapakalwa loo ewangadjo oliyadi oudila tava tuka tava telaana.

##
Eshi okadila kaxuuninwa ka kaalula onghumbo, oxuxwa inai hangwamo meumbo. Ouxuxwena ova tambulako onghumbo nde tava tameke okudanauka nayo. Eshi vamana okudanauka, ovei kanifila medu.

##
Lwanima komatango fiku olo, ekodi ola aluka. Olapula likwafelwe onghumbo lipameke nawa omalwenya alo amwe kwali ayululukila molweendo laye. Oxuxwa oya hada ongumbo moshikopa. Oya tala yoo kepata. Oya talaatala yoovali moluumbo alishe. Ashike onghumbo ine i mona.

##
"Penge ashike efiku limwe alike," Oxuxwa osho yailikana ekodi. "Ove udule ngaho oku pangela omavava oye ushiive utuke uye kokule ukakonge vali oikulya." "Nashikale efiku ashike limwe alike" Ekodi osho latya. "Ngeenge onghumbo oyo owakala inoimona, ouna okukala wapangepo kamwe pouxuxwena voye opo ongofuto."

##
Eshi ekodi laaluka mefiku lashikulako, olahanga oxuxwa tai hade medu ndele onghumbo kayali yamonika. Ekodi ola vakulapo okaxuxwena kamwe meendelelelo. Ole kahumbatapo ndele taliinako. Okudja opo shama tuu ndele oxuxwa taimono ekodi ohaitameke taihade onghumbo yovanhu medu.

##
Eshi tuu omudidimbe wekodi tau holoka pedu, Oxuxwa ohai tameke oku londwela ouxuxwena vayo. "Fikameni mudje moluheela nomedu olo likukutu." Voo tava nyamukula: "Fyee katufi omalai. Ohatu fadukapo."

##
* License: [CC-BY]
* Text: Ann Nduku
* Illustration: Wiehan de Jager
* Translation: Fritz David
* Language: kj
