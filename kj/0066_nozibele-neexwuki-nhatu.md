# Nozibele neexwuki nhatu

##
Nale nale mefimbo lakapita, okwali kuna oukadona vatatu vali vaka tyava oikuni.

##
Fiku olo okwali kuna omutenya netango okwali latwa onghee ova tokola vaye komulonga vakayowe. Ovakala nokudanauka, tava nukilemo voo tava yoo.

##
Ohaluka, ova dimbuluka kutya etango olali latoka. Ovaendelela vashune komaumbo.

##
Eshi vali popepi nokufika komaumbo, Nozibele okwa tula omake aye mofingo. Okwa dimbuluka kutya okwa dimbwako oshilanda shaye! "Vakwetu kwafeinge muka teelelenge!" osho apula ookahewa kaye. Ookahewa kaye ovemulombwela kutya otango olali latoka unene.

##
Nopo nee Nozibele okwashuna komulonga. Okwa mona oshilanda shaye ndele taendelele aye keumbo. Okwali akana ondjila yokeumbo shaashi okwali kuna omulaulu.

##
Okwamona omutemo taudilile monduda yomwiidi yali oshinanho. Okwa endelela ayuka konduda ndele eshi afikapo takonghola pomuvelo.

##
Oshali shemu kumwifa neenghono eshi omuvelo wayeululwa kombwa ndele taiti, "Owahala shike?" Onda kana keumbo ohandi kongo omulele," Nozibele osho atya. "Ilamo, ngeenge inohala ndiku lumate!" ombwa taiti. Nopo nee Nozibele okwa pitilamo.

##
Konima yokafimbo ombwa oyati, "Telekelenge!" "Inandi telekela nale ombwa ame," tanyamukula. "Fikama utelekelenge ngeenge inohala ndiku lumate!" ombwa taiti. Nopo nee Nozibele okwa telekela ombwa oikulya.

##
Ombwa natango oyati, "Yalelenge ombete!" Nozibele tanyamykula, "Inandi yalela nande onale ombwa ombete." Fikama uyale ombete, ngeenge inohala ndiku lumate!" Ombwa osho yatya. Nopo nee Nozibele okwa yalela ombwa ombete.

##
Keshe efiku okwa kala noku telekifwa, takombo yee takoshifwa kombwa. Efiku limwe ombwa oyemulombwela taiti, "Nozibele, nena ohandi ka talelapo ookaume kange. Eshi handaaluka nandi hange wakomba eumbo, wateleka oshoyo wakosha oinima aishe yayela."

##
Eshi tuu ombwa yapilamenako, yee Nozibele ote liduda eexwiki nhatu momutwe. Oxwiki imwe okwe itula koshi yombete, ikwao teitula konima yomuvelo, yoo ikwao tei tula moshuunda. Konima okwa lotoka amanamo ayuka keumbo lavo.

##
Eshi ombwa yaaluka, oyali taikongo Nozibele. "Nozibele, oulipeni?" tayi ingida. "Aame ou ndili koshi yombete," oxwiki yotete taiti. Aame ou ndili konima yomuvelo," oxwiki onivali taiti. "Aame ou ndili moshiunda," oxwiki oninhatu taiti.

##
Ombwa oye shimonamo kutya Nozibele okwe i ninga oineya. Ombwa oya lotoka ndele tailotoka yalamba ondjila yafinda keumbo loo Nozibele. Nozibele okwa hangwa afika nale keumbo novamwaina mati ovahangwa vakufa eedibo. Ombwa oya tanauka meendelelo ndele tai fadukapo ndele okudja opo inaimonika vali.

##
* License: [CC-BY]
* Text: Tessa Welch
* Illustration: Wiehan de Jager
* Translation: Fritz David
* Language: kj
