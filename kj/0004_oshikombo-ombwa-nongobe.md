# Oshikombo, ombwa nongobe

##
Oshikombo, ombwa nongobe oyali yapanga oukaume. Fikulimwe ova tokola vakufe olweendo vaya no taxi.

##
Eshi vafika oku tavai omushingi okwe vapula vafute oimaliwa yavo yolweendo. Ongobe oya futa oimaliwa yayo yolweendo.

##
Ombwa oya yandja oshimaliwa shili mumwe shakula shaashi kakwali ina oshimaliwa shashendjuka nawa.

##
Manga omushingi kwali talongekida ayandje oshendja yombwa oshikombo oshafadukapo noinashi futasha.

##
Omushingi okwali shemu udifa nai neenghono.Okwashinga ndele tai noina alula oshendja yombwa.

##
Opo nee padja fiyo okunena eli, ombwa hai totele omatuwa tai vandamene meni itale ngeenge pamwe tai hangemo omushingi winya a fadukapo noimaliwa yayo yoshendja.

##
Okudja opo shama oshikombo shaudu etuwa tali duma ohashi fadukapo. Ohashi kala shatila oku kwatwapo shaashi inashi futa oimaliwa yovanhu yolweendo.

##
Ongobe yoo ihai kala noumbada washa ngeenge tai shakene nomatuwa. Ongobe ohai ende nefimbo layo ngaashi yahala ngeenge tai tauluka ondjila shaashi yoo oishishi kutya yoo oyawanifapo oifuta yayo yolweendo.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Fritz David
* Language: kj
