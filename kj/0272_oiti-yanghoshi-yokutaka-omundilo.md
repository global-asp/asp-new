# Onghoshi yoiti yomundilo

##
Ehokololo eli ola tameka mefimbo lonale eshi ovanhu noinamwenyo vali valumbakana mokukala. Pefimbo opo omunhu kali ena oufemba womundilo. Okwali hava li oikulya yahawiishu. Onghoshi oyo aike yali ina oufemba womundilo.

##
Ovanhu noinamwenyo ovaongala opo vakongepo ondunge imwe. “Otuna okuninga ngahelipi opo tu kufeko omundilo konghoshi opo nafye yoo tukale hatu teleke oikulya yetu?” Osho veli pula. Ovakufa etokolo vateelele fiyo kwatoka ndele tava tameke tava imbi ndele tava imbi, tava pandula noku pandula, tava ifana keshe umwe vaongale. “Ileni tu ndaaniseni. Ileni tundaaniseni. Ileni tundaaniseni.”

##
Oinamwenyo ihapu oye uya okudja moixwa iwaimine ondanisa nondjimbo. Onghoshi oya etelela oiti yayo yomundilo. Oya tikitila oiti, tikitile noku tikitila. Inapakalwa omwifi owa holoka koshi yoiti. Onghoshi oyafudilapo apa tapadi omwifi yoo tai wedapo omwiidi mukukutu. Omalaka omundilo manini okwa holoka ndele keshe umwe ta tulapo oshikuni. Ohalu keshe umwe ota ndanis tadingilile omundilo.

##
Ndiba okwali omunamakoto yee oshinamwenyo hasheendele. Ovanhu ovatya kuye, “Manga hatu imbi apa yoo onghoshi tai ndaanisa nafye, ove kufapo oiti yayo yomundilo ndele tofadukapo.” Ineshi pondola shaashi onghoshi oyemukwata ndele tai alulako oiti yomundilo.

##
Onghoshi ya imba eimbilo tai penya:” Kuame kashina eshi tashiti. Ame nghina oupyadi. ohandi dulu uku kulyapo nolududi, ohandi dulu oku kulyapo uhena olududi. Ame nghina oupyakadi. Nyee amushe oikulya kwaame”

##
Omenye otai dulu oku lotoka noku nuka tayeendelele. Ovanhu osho vemulombwela, Manga Onghoshi taindanisa yoo tai imbi pamwe nafye, ove oto nyangulapo oiti yayo yomundilo ndele tofadukapo.”

##
Omanga vali tava ndanisa voo tavaimbi, Omenye oya nyangulapo oiti yomundilo ndele tainukile momufitu. Nopo nee Onghoshi oyatii, “Omolwashike ndiheudite nande okopa kopa yomakondo Omenye konima yange?” 

##
Onghoshi oya tanauka ndele oya mona Omenye tailotoka yayuka momufitu noiti yomundilo. Noponee oya taataa Omenye, okwe ikwata ndele taalukako noiti yaye yomundilo. Natango, Onghoshi oyaimba eimbilo layo lokupenya, 

##
Nopo nee ovanhu ova nongofolelafana. Tava ti, “Natu pule Mundja. Oye munini yee oha endelele.” “Mundja,” osho vatya, “Manga Nghoshi tandanisa yee taimbipamwe nafye apa, ove oto nyangulapo oiti yaye yomundilo ndele tofadukapo nayo.” 

##
Manga vali tava ndanisa tava dingilile omundilo, Mundja okwa nyangulapo oiti yomundilo ya Nghoshindele tafadukapo ayuka momufitu.. Ashike Onghoshi oyatya, “Oshike ndiheudite nande Mundja tati tyaa tyaa monima yange ngaashi shito?” Okwa tanauka ndele ta taataa Okapundja oko kali taka ndjobauka kafinda momufitu. Nghoshi okwe mukwata ndele taalikako noiti yaye yomundilo. 

##
Natango, Nghoshi okwa imba eimbilo laye lokupenya. “Kwaame kashina shilonga. Ohandi dulu oku kulyapo nolududi, ohandi dulu oku kulyapo uhena olududi. Ame nghina oupyakadi. Amushe omuli oikulya kwaame.”

##
“Oh,” ovanhu ovafuda mokule, “Oshinamwenyo shilipi tashidulu oku tukwafela paife?” Omho oyo ina omaulu male edule aeshe, natu mupule.” Ova hokololela Omho omangela ndele tai nyangulapo oiti yomundilo yo Nghoshi oshikando eshi ndele tai fadukapo.

##
Nghoshi okwali, “Omolwashike ndiheudite nande vali ewi Lomho tali kwelengedja mokule tayiimbi monima yange?” Okwa tanauka ndele okwa mona Omho ndele tei taataa.

##
Konima yefimbo, Onghoshi oya aluka noshipala shaloloka, Omho oya lotoka yamanamo imudule. “Okudja tuu nena eli,“osho atya, “Itandi muefa vali. Indian oku kala ndemu konga noku mu taataa ndele handi mulipo!” Apa opo nee padja Onghoshi yaninga omutondi wakeshe umwe novanhu vamona eenghono domundilo. 

##
* License: [CC-BY]
* Text: Traditional San story
* Illustration: Manyeka Arts Trust
* Translation: Fritz David
* Language: kj
