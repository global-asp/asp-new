# Etokolo

##
Omukunda wange omu na omaudjuu mahapu. Ohatu kala momikweyo dile ngeenge twa ka teka omeva. Okapomba oko, oko akeke oko tu na momukunda wetu.

##
Ohatu kala twa teelela oikulya yeeshali twe i pewa kovafinghenda.

##
Ohatu pate momaumbo etu kuyele omolweembudi.

##
Ounona vahapu ova fiya po ofikola.

##
Ounona voukadona ohava longo ongovanailonga vomomaumbo komikunda dimwe.

##
Ounona voumati ohava endaenda oipwaendo manga vakwao hava longo momapya ovanhu vamwe.

##
Omhepo ngeenge ya pepe, oimbodi yeembapila ohai kala ya hakela komiti nokomaluumbo eedalate.

##
Luhapu ovanhu ohava tetwa koitandu yomakende oyo ya ekelwashi nouhasha.

##
Fikulimwe okapomba okwa li ka pata itaka di omeva yo vali oikwatelwa yetu yomeva nayo okwa li ya pwa.

##
Tate okwa enda eumbo neumbo ta shivi ovanhu koshoongalele shomukunda.

##
Ovanhu ova ongala momuti umwe wa kula va pwilikine etumwalaka.

##
Tate okwa fikama ndele ta ti, "Otwa pumbwa okulongela kumwe mekandulepo lomikundu detu."

##
Juma weedula hetatu oo a li omutumba kendangalati lomuti okwa ingida, "Ame ohandi dulu okukwafela kombinga yewapaleko."

##
Omukulukadi umwe okwa ti: "Ovakulukadi otava dulu oku waimina nge tu ka longe oikulya."

##
Omushamane umwe okwa fikama ndele ta ti: "Ovalumenhu ohatu ka xupa ondungu."

##
Atushe otwa ingida newi limwe, "Otwa pumbwa tu lundulule eenghalamwenyo detu." Okudja efiku olo otwa tameka okulongela kumwe mokukandula po omikundu detu.

##
* License: [CC-BY]
* Text: Ursula Nafula
* Illustration: Vusi Malindi
* Translation: Fritz David
* Language: kj
