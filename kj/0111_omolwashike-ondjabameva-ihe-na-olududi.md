# Omolwashike ondjabameva ihe na olududi

##
Fikulimwe okandiba okwa li taka ende komunghulo womulonga.

##
Ondjabameva nayo oya hangwa tai endaenda yo tai li omwiidi wa hapa nawa.

##
Ndjabameva ina mona kutya Kandiba naye opo e li ponhele oyo, ohaluka okwa lyata Kandiba kekasha lako. Kandiba okwa tameka ta ingida, Ove Ndjabameva! Ku wete hano kutya owa lyata nge?"

##
Ndjabameva ta yandje ombili, "Ombili inandi ku mona. Dimine nge po!" Ashike Kandiba ka li a hala okupwilikina notambula ombili. Okwa ingida Ndjabameva ta ti:, "Owe shi ningila owina! Ou na ashike okutalela mulimwe lomomafiku! Ou na okufuta!"

##
Kandiba okwa ka konga Mundilo ndele te mu lombwele ta ti, "Inda u ka xwike Ndjabameva ngeenge a di mo momeva eshi te uya komutunda a lye omwiidi. Okwa lyata nge! "Kape na oupyakadi opo, kaume kange Kandiba, ohandi shi ningi ngaashi wa pula."Mundilo osho a nyamukula.

##
Konima yefimbo, Ndjabameva fimbo okwa li ta li omwiidi kokule kanini okudja pomulonga, ohaluka omundilo owa tukuka. "Wuu!" Omundilo owa hovela okuxwika ko olududi laNdjabameva.

##
Ndjabameva okwa faduka po ye ta kwena a yuka momeva. Olududi laye alishe okwa li la pya ko komundilo. Ndjabameva okwa kala ta kwena, "Olududi lange alishe ola pya ko komundilo! Olududi lange alishe la pya ko filu kaku na sha vali! Olududi lange liwa!"

##
Kandiba okwa li a hafa eshi olududi laNdjabameva la pya ko. Okudja kefiku olo ohai tila omundilo, noiha kala vali kokule nomeva.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Fritz David
* Language: kj
