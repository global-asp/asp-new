# Okadila Pam-Pam

##
Pensa okwali omukongo mombuwa ya Kalahari. Okwali haeta keumbo oinamwenyo yaondoka noku palwifa nawa eumbo laye.Opali pena okadila kamwe, Okadila Pam-Pam, oko ali ahala oku kwata. Omalwenya omushindi wokadila okwali taawapalele koikuti yaye. Opali nee oupyakadi shaashi kali adula oku kakwata nomwiyo ile a yashe Pam-Pam. Oikuti ya Pensa oha i dulu oku oku taula momhepo yafa okadila taka tuka - ngeno okwali tadulu oku kwata Pam-Pam yee a dudeko omalwenya komushindi. 

##
Pensa okwaya komulumenhu womunandunge, omuhakuli wavo. Okwa pula ekwafo. “Kwafenge uwilikenge ndi kwate okadila Pam-Pam. Onda pumbwa omalwenya pouta wange ndilumbile nao oikuti yange. Ondina oku ninja ngahelipi opo ndimu kwate?” Omuhakuli okwa nyamukula tatii, “inda ndele toshakala omundilo. Eshi oipuka yafadukapo omundilo woye, ouna nee oku kwata oupuka ava vanini. Totele nee omwiyo ndele totula oupuka ovo vanini meni lomwiyo woye. Oshina okukala shaetela Pam-Pam omamekelo.” 

##
Pensa kali shiva ngeenge omuhakuli na Pam-Pam ovali ookaume. Pam-Pam okwali hatalelepo omuhakuli omalupita. Okwali hava hokolelafana omahokololo. “Ohandi ku londwele,” omuhakuli talombwele Pam-Pam pefimbo emutalelapo, “onda lombwela omukongo nhumbi ena oku enda opo ekukwate. Ngeenge wamono omundilo momufitu, fadukapo inda kokule. Ondahala oku tala kutya outafindana pokati keni olyelye.”

##
Pefimbo opo, Pensa okwa tameka oukongo takongo okadila Pam-Pam. Okwa kala omutumba momufitu ndele tatikitile oiti yomundilo yaye. Eshi tapadi omwifi, yee ota fudilepo taundwilepo omwiidi mupu wadingunuka oiti yomundilo, fiyo omundilo tau tema kanini nakanini fiyo watema. Oipuka oyo yali popepi nomundilo oya tuka taifadukapo, ashike Pensa okwa dula oku kwatapo okashanghana kamwe kanini. Okwe katula momwiyo waye.

##
Okadila Pam-Pam kakwali taka dulu oku lidinika oku tala okashanghana kaondoka nawa keli momwiyo wa Pensa. Okatokola katke koo kawile pedu koo kekanyangulepo diva diva omulungu wahonga. Pensa okwa uda Pam-Pam takwena, Pam-pam, pam-pam,pam-pam.” Pensa okwa lotoka ayuka komwiyo waye. Okadila okali momwiyo!

##
Okadila Pam-Pam oka ilikana Pensa ekamangulule. “Oh ayee” Pensa tati, “Onda kala ndahala kukukwata efimbo lile. Nena ove owange! Omalwenya oye otaaningi oikuti yaye itaule nawa momhepo, ngaashi ashike ove.” 

##
Pam-Pam ta ingida, “ngeenge owa dipaange itomono vali omalwenya awedwapo shama omalwenya aa akulupa, shaashi ame ondafya. Mangululenge ohandi udaneke oku kupa omalwena keshe omwedi uyadi.

##
Pensa okwa efa Pam-Pam aye. Eshi Pam-Pam taende tai, okwe lipula, “onda manguluka ngaho shili?”

##
Pensa okwaya keumbo ndele taningipo oikuti imwe ipe. Eshi ovanhu vemumona ena oikuti ipe, ova ingida “O-o,tala komukongo ou! Ahumbata oikuti yalumbilwa nomalwenya okadila Pam-Pam. Paife otaka shava nawa yee ota kala haeta oikulya ihapu. Otuna okuninga oshivilo.

##
Onguloshi oyo, omuhakuli okwa kwatela komeshoovanhu kondanisa yomundilo vaka tyapule efindano lomukongo oshoyo emanguluko lokadila Pam-Pam. Nokudja nee kefiku olo, ovakongo dingi avesheohava dimbulukwa ehokololo lokadila Pam-Pam,noku lihokolela ounona vavo onga edimbuluko lomafiku akapita 

##
* License: [CC-BY]
* Text: Traditional San story
* Illustration: Manyeka Arts Trust
* Translation: Fritz David
* Language: kj
