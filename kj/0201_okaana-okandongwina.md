# Okanona okandongi

##
Okakadona kamwe kashona oko ka mona oshinima shina olupe likumwifa olo lali oshinano oku dja opo kali.

##
Oshinima eshi osha tameka oku ehena popepi, nokakakadona oka dimbulukwa kutya nani omukulukadi kwali e li meteelelo li dalelwapeni, li hena efiku ina li dalwa.

##
Nouxwenge ashike onomukumo, okakadona aka kashona oka enghena komukulukadi. “Otuna oku mu kaleka pufye ,” ovakwao vokakakadona osho va tokola. “Ohatu mu file oshisho aveshe nokanona kaye”

##
Efimbo lokanona lokudalwa osho la fiki. “Likema” “Eteni omakumbafa!” “Omeva!” “Kema wa diinina!”

##
Eshi va mona okanona aka ka dalwa, keshe umwe okwa okwa ehena kokule nonghumwe! “Okandoongi??!!”

##
Ova tameka omapopyo ta a kondjifafana . “Otwa u daneka oku fila oshisho ina nokaana kaye, na otu na ashike oku shininga,” vamwe osho va ti. ” Ava otave tu etele oshipwe!” vamwe ta va imo vali.

##
Omukulukadi okwe li hanga natango e li oye aeke. Okwa li a limbililwa kutya okuna oku ninga ngahelipi nokamona kaye aka ka kumiwifi. Okwa li yoo ena omalipulo kutya yee mwene ote li ningi ngahelipi.

##
Nokonima okwa tambula ko kutya aka okanona kaye, na oye ina yako.

##
Paife okanona ngeno oka kalele ashike kashona nokefike ashike opo kefike eshi ka dalwa , nena ngeno osha kala shi li nawa. Ashike okanona oka kula ndee ta ka kulu fiyo itaka shiiva vali oku kumininwa kombuda yaina. Okanona koovene nande oka kendabale, ka kwa li taka dulu oku li humbata ngaashi omunhu. Ina okwa li alushe a loloka nokwa lulilwa. Efimbo limwe ohe ka pe ka longe oilonga oyo hai longwa koinamwenyo.

##
Engwangwano nehandu tali fuluka oyo oya li momwenyo wokandoongi aka. Kaka li taka dulu okuninga eshi ile shinya. Itaka dulu okukala ngaha ile ngahenya. Efiku limwe oka pwiduka noka lyata ina ndele take mu pundulile pedu.

##
Ndoongi okwa li a fya ohoni. Okwa faduka po ndele tai kokule ngaashi ta dulu.

##
Eshi a ka kanghama eshi kwali ta to ndoka , ka kwali li e shi apa e li koo okwa li oufiku nokwali kwa laula. “Oooih! oooih!” Ewi laye ole mu alukila “Oooih. oooih!” Okwa li oye aeke. Okwe litonyo ndele ta kofa eemhofi doshitula ashike ka dali diwa..

##
Ndoongi okwa penduka ndele ta mono omulumenhu omukulupe omukumwifi te mu tongolola. Okwa tala momesho omulumenhu ta tameke oku kala ena omukumo mupe.

##
Ndoongi okwa ya ndee ta kala pomulumenhu ou womukulupe, oye e mu longa omikalo di hapu nghene e na okuxupa. Ndoongi okwa pwilikina nawa nokwelihonga. Nomulumenhu womukulupe naye okwe lihonga sha muye. Ova kwafafana nova li va hafela pamwe.

##
Efiku limwe omulumenhu okwa pula Ndoongi e mu twale koxulo yondundu.

##
Moulemoule lela mokati koilemo aveshe ova fya eemhofi ndele ta va kofa. Ndoongi okwa twa ondjodi vati ina ta vele nokwa li te mu ifana. Eshi a papuduka meemhofi....

##
...Oilemo nakaume kaye womukulupe ova hengumuka po.

##
Ndoongi okwa shiiva osho e na okuninga.

##
Okwa hanga ina e li mouwike nokwa li ta kwena omona oo kwali a kana. Ova talafana momesho efimbo lile ndee tava papatelafana neenghono.

##

Okandoongi naina ova kulila pamwe nove lihonga omikalo dihapu nghene tava dulu okukala pamwe. Kashona nakashona aveshe ovo va li popepi navo ova tameke oku va tambula ko.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Bertha Haimbodi
* Language: kj
