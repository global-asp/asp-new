# Omumwaina Kadona wa Vusi okwati ngahelipi

##
Ongula inene fikulimwe inakulu ya Vusi okwe muifana, "Vusi tambula ei eli ulitwale kovadali voye. Ovahala okuninga oshikuki shohango yamumwanyo wokakadona."

##
Manga elidenga ondjila ayuka kovadali vaye, Vusi okwa shakena noumati vavali vati tava tona oyiimati. Okamati kamwe oka nyekulako ei ku Vusi ndele takeli denge momuti. Ei ola tataukapo.

##
"Owaninga nee ngahelipi ngaho?" Vusi taingida. "Ei olo olali loshikuki. Oshikuki shohango yomu mwamemekadona. Mumwameme otaka tya ngahelipi ngeenge opakala pehena oshikuki shohango?"

##
Oumati ova yandja ombili eshi vaninga nai Vusi. "Fyee katuna nande ekwafo hatu dulu oku likupa kombinga yoshikuki, ashike apa opena odibo yokulitwilako toipe mumwanyoko," umwe osho ati. Vusi okwa twikila olweendo laye.

##
Molwamba londjila okwa shakenamo novalumenhu vavali tava tungu eumbo. "Ihotu kwafele tulongifeko koshiti shoye osho shakola?" umwe osho apula. Ashike oshiti kashali shakola nokutufifa nomolwaashoo oshateka.

##
"Omwainga nee ngahelipi ngaho?" Vusi taingida. "Oshiti osho oshali omaano amumwameme wokakadona. Ovalikoli voyiimati ovo vapange oshiti osho shaashi vatatulapo ei loshikuki. Oshikuki oshali shohango yamumwameme. Paife kapena ei, noshikuki po nomaano kapenasha. Mumwameme ote keshitila ngahelipi?"

##
Ovatungi okwali vaeta onghenda voo tava yandje ombili eshi vateya oshiti shovanhu. "Katuna nee apa hatu nandeekwafo kombinga yoshikuki, ashike tambula omukuto ou wuupe mumwanyoko," Umwe osho ati. Nopo nee Vusi okwa twikila olweendo laye.

##
Mondjila Vusi okwa okwa shakenamo nomunaimuna nongobe. "Omwiidi muwa nee nokuhavaleka ou. nandi mamuleko?" ongobe osho yapula. Ashike omukuto okwali munyenye ndele ongobe tai ulipo aushe!

##
"Owaninga nee ngahelipi ngaho?" Vusi tapula. Omukuto oo owali omaano amumwameme wokakadona. Ndeupewa kovatungi shaashi vateyapo onondje ndei pewa kovalikoli voyiimati. Ovalikoli voyiimati oveipange shaashi vatatula ei lali loshikuki shamumwameme. Oshikuki oshali shohango yamumameme. Paife kapena ei, kapena oshikuki shohango yamumwameme. Paife kapena ei, kapena oshikuki poo kapena omaano. Mumwamemem oteke shitila nee ngahelipi?"

##
Ongobe yodidi okwali yelivela ombedi eshi yali yakwatwa kolwisho. Mwene wofaalama okwa dimina kutya ongobe naiye na Vusi onga omaano omumwainakadona. Visi okwa pula komesho.

##
Ongobe oya fadukapo yashuna komunafaalama pefimbo louvalelo. Vusi naye okwali apuka ondjila molweendo laye. Okwa fika atokelwa koshivilohombolo shamumwaina. Okwa hanga ovakwashivilo tavali nale nokuli.

##
"Nandininge ngahelipi?" Vusi osho elipula. "Ongobe yodidi inya yafadukapo oyo yali omaano, yaya ponhele yomukuto oundapelwe kovatungi. Ovatungi ova pelenge omukuto shaashi vali vateya onhondje ndeipelwe kovalikoli voyiimati. Ovalikoli voyiimati ovapelenge onhondje shaashi vatatulile ei loku kaninga oshikuki. Oshikuki oshali shoshivilohombolo. Paife ngaha ei kalipo, kapena oshikuki poo kapena omaano."

##
Omumwainakadona okwe lipula moule ndele tati, ndele tati, "Vusi mumwameme, ame ame nghina naanaa nomaano. Ame nghina yoo noshikuki! Atushe otwa hangana apa, ame ondiyadi ehafo. Paife inda ukadjale oikutu yoye yoshivilo ndele hatu tyapula efiku eli!" Vusi osho aninga.

##
* License: [CC-BY]
* Text: Nina Orange
* Illustration: Wiehan de Jager
* Translation: Fritz David
* Language: kj
