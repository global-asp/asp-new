# Okuyowa momulonga wa Zambezi

##
Osha li Osoondaxa efimbo lomutenya. Oukadona vounyasha muLusese ova li va ongala momuti munene woMusikili moCaprivi.

##
Omawi avo omanyanyukwi okwali ta a udika momukunda aushe, eshi tava ifana ookaume kavo. “Nakamwu, onde ku teelela.” “Endelela, Chaze.” “Silume! ileni!”

##
Maria okwa li ta kongo Ntwala. Ntwala ohe va twaala vakayowe Osoondaxa keshe. “Ntwala! Ntwalee! Ntwalaa! Ntwaloo!” ta ifana.

##
Ntwala okwa ingidha okudilila kombinga ikwao yomukunda, “Aame ou ndili oku! Onde mu teelela!” Oukadona aveshe tava lotoka ve ke mu hange.

##
“Omwe lilongekida tuu oku ka yowa nonena?” Ntwala te va pula. “Eheno,” ova ingida nehafo tava nuka kehafo.

##
Eshi va li tava ende vu yuka komulonga, Ntwala okwe va hokololela omahokololo. “Tu hokololela eshi omukunda wetu wa li wa kungululwa po kefundja” osho va pula. “Tu hokololela ehokololo lyaKavandje namunghima!”

##
Ponghulo nomulonga opa li pe na omwoongo wakula. Oukadhona ova kongela Ntwala eengongo dakula.

##
“Ame ondi na ei yakula,” osho Joyi i ingida, ye ta yandje ongongo ku Ntwala.

##
“Indeni mu ka yowe,” Ntwala osho a lombwela Oukadona. Aveshe ova lotokela momeva tava ngungutula voo tava kwekwela eshi va kuma omeva matalala omomulonga wa Zambezi.

##
Ntwala okwa fikama komukunghulo, ta tale eengadu. Ota tale oukadona vakula nghene tava tfiyafanapo tava mbwidi. Ota tale oukadona vanini tava denge oneni voo tave lihongo okuyowa.

##
“Efimbo lomafiyafano,” osho a ingida lwahuxuuninwa. “Fikameni momukweyo!” Okwa kufa ongongo yakula, ndele te i yuumbile momeva, kokule ngaashi ta dulu.

##
“Imwe, mbali, nhatu. Tamekeni!” osho a i igida. Ounona aveshe ova lotokela momeva, voo tava yoo vayuka kongongo. Ntwala ote va tale.

##
“Aame ndotete” Maria na Chaze tava ingida oshita. “Nyee amushe omwa fikila oshita,” osho Ntwala a ti.

##
“Onda hala omafiyafano vali ,” osho Maria a ti. “Eewa!” osho Chaze a ti. “Natu ye mo vali, Ntwala?” Oukadona vakwao tava pula.

##
“Fikameni momukweyo natango,” Ntwala osho e va lombwela. Okwa kufa ongongo ndele teikupula kokule ngaashi tadulu.

##
“Imwe, mbali, nhatu. Tamekeni!” osho a ingida. Ounona ova tolotokela  momeva ndele tava yoo va yuka kongongo. Ntwala okwa li tevatale.

##
“Aame wotete!” Chaze osho a ingida. Maria okwa kanghama okuyoga. “Chaze oye omufindani,” Ntwala osho a ti. “Owa ninga nawa, Chaze. Natu yeni nee keumbo paife.”

##
Aunona ova shuna keumbo pamwe na Ntwala. “Tu hokololela ehokololo Ntwala,” osho vemu pula. Ovee hole okupwilikina omahokololo aye.
##
Maria okwa nyongolela konima ya Chaze, ndele te mu undulile pedi. Chaze okwa tameka okukwena. “Meme wa Chaze ote ku dhenge,” Joy ta lombwele Maria.

##
“Maria oshike wadengela Chaze?” Ntwala osho apula. “Ye okwa findana po efiyafano lokuyowa . Kashili pauyuuki,” Maria osho ati.

##
Ntwala okwa lombwela oukadona aveshe va kaleomutumba mongonga. “Omukulunhufiikola okwe mu lombwela shike?” osho a pula. “Kashili nawa oku okulwa. Ovanhu ava tava lu ovena oku pewa ehandukilo!” Nakamwu osho a ti.

##
“Maria, pa mukweni ombili,” Namasiku osho a ti. “Chaze naye ne ku denge,” Joyi osho a ti. “Ahawe osha puka okulwa,” Ntwala osho a ti.

##
Ntwala okwa ti, “Maria ita ka yowa vali mOsoondaxa taiya.” Maria okwa kwena nomahodi okwa li taa kunguluka. “O-Ombili Chaze. Ombili eshi nde ku denga. Itandi ka denga vali nande oumwe,” osho a yandja ombili.

##
“Ohandi ku diminepo,” Chaze osho a ti, ye te mu idingatele mofingo. “Fyee na Maria ohatu i keumbo naave,” Ntwala osho a lombwela Chaze. “Maria oku na okuyandja ombili kunyoko yoo.”

##
Maria okwa lombwela ina ya Chaze, “Onda dhenga Chaze oshaashi okwa fiyangepo mokuyowa. Ombili meme. Chaze okaume kange, onda ninga nai eshi nde mu denga.”

##
Omukulukadi Sibungo okwa pwilikina ku Maria. “Osho osha li epuko Maria. Kashili nawa  okudenga ovanhunhu. Tangi eshi weuya okupa nge ombili. Ohandi ku dimine po.” Omukulukadi Sibungo okwa lombwela Ntwala, “Ove omuwiliki muwa.”

##
Omukulukadi Sibungo okwa popya nounona. “Ntwala okwa pa Maria ehandukilo liwa. Okwa denga Chaze molwaashi ina findana mokuyowa. Paife ita ka ya mo vali methiyafano.”

##
“Ndele Meme,” Chaze teli memesha, “Ame inandi hala Maria a kale meumbo mOsoondaxa. Onda hala naye a kale methiyafano lokuyowa moshivike tashi landula!”

##
* License: CC BY-NC-SA
* Text: Imelda Lyamine, Albius Chunga Mulisa, Maria Simasiku, Florence Habayemi Shitaa
* Illustration: Kleopas Jambeinge
* Translation: Fritz David
* Language:
