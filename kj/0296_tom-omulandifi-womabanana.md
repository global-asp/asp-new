# Tom omulandifi womabanana

##
Tom okwa humbata oshihumbatelo shomabanana a pya.

##
Tom oha ka landifa omabanana komalandifilo.

##
Ovanhu pomalandifilo otava lande oiimati.

##
Ashike kapa li nande oumwe ta lande omabanana a Tom. Ova hoolala okulanda kovakulukadi.

##
"Momudingonoko wetu, ovakulukadi ovo aveke hava landifa oiimati" vamwe osho va ti. "Omulumenhu washike ta landifa oiimati?" vamwe yo tava pula.

##
Ashike Tom ina teka nande omukumo. Ta ingida, "Landa omabanana ange! Landa omabanana ange a pya nawa omulyo kamana!"

##
Omukulukadi umwe okwa kufa mo okapandi komabanana moshihumbatelo. Okwa konakona nawa omabanana.

##
Omukulukadi okwa landa omabanana.

##
Ovanhu vahapu ove uya kokatala. Ova landa omabanana kuTom ndele tave a li po.

##
Meni lefimbo lixupi oshihumbatelo osha pwa nale nokuli. Tom okwa tameka okuvalula oimaliwa yaye ei a mona mo.

##
Konima, Tom okwa landa ofewa, osuuka nomboloto. Okwa tula oinima aishe moshihumbatelo.

##
Tom okwa ya keumbo a humbata oshihumbatelo komutwe e shi efela ko.

##
* License: [CC-BY]
* Text: Humphreys Odunga
* Illustration: Zablon Alex Nguku
* Translation: Fritz David
* Language: kj
