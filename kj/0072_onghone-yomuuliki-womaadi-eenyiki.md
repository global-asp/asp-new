# Onghone yomuuliki womaadi eenyiki

##
Eli ehokololo ta lipopi okadila Ngede voo nomulumenhu omunalwisho wedina Gingile.
Efiku limwe Gingile okwali aya koukongo, okwa uda ewi lokadila Ngede oko keshi apa hapa kala eenyiki. Gingile moku uda ewi eli okwali ta yeya mokudilaadila ounyenye womaadi eenyiki. Okwa kanghama ndele ta pwilikine noukeka, yee ta kongo fiyo a mona kutya okadila keli moitayi yomuti pombada yomutwe waye. " Tyiki- tyiki, tyiki-tyiki" okadila okwali taka ingida mokule eshi ta ka tuka ka yuka komiti da landulafana. "Tyiki-tyiki,Tyiki-tyiki" ota ka ende ka yuka komesho ta ka sheketa efimbo nefimbo, koo haka kanghama taka konene katale ngeenge Gingile okwa shikulamo ngoo.

##
Konima yetata lovili,ova fika pomukwiyu wa kula. Ngede okwali ta nhuka teli nyoo moitayi yomukwiyu. Okwa kanghama koshitayi shimwe ndele ta komona komutwe oku londwela kutya ova fika pelonga leenyiki. Okwali eudite Gingle ta ende kashona. Ashike Gingile kali eweteko eenyiki koshi yomuti nande ali ena elineekelo muNgede.

##
Gingile okwa tula outa waye pedu koshi yomuti , ta ongele ouxwapata ndele ta tema omundilo.Eshi omundilo wa xwama okwa tula oshiti shikukutu shile mokati komundilo wa yaka . Oshiti eshi oshishiivike nawa shaashi oha shi u ndumuka omwifi ngeenge ta shipi. Okwa londa komuti a humbata oshiti nomayoo, koxulo yoshiti oku ina kuya momundilo.

##
Opo elipo, oku udite eweelelo leenyiki ta di ingaana eshi ta di tuka. Eenyiki okwali tadi ingaana unene dimwe ota di diko doo dimwe ota di shuna komututu oko kuna omaadi. Eshi Gingile a fika opo pena elonga okwa undulilamo oxulo yoshiti oko kuna omwifi komututu. Enyiki oda djako meendelelo ta di ingaana da handuka nokuhandukilila. Oda tuka ko komututu tadi fadukapo omwifi shaasshi ka di hole omwifi. Ashike manga ina di tukapo oda lya nokufiiila Gingle eehengo dado.

##
Eshi eenyike da yaa, Gingle okwa ya meshila leenyiki neenyala daye ndee ta

 dimo nomaadi eenyiki amwe okwali ta a shisha keenyala. Okwa tula eshila lomaadi eenyiki momhunda oyo kwali a humbata komapepe aye ndee ta londolokako komuti.

##
Ngede okwali ta tale nokukonenena ashishe osho shali ta shi ningwa ku Gingile. Yee okwali a teelela Gingile e mufiilepo omaadi onga olupandu. Ngede okwali ta nhuka noitayi eshi ta londoloka a yuka pedu lomuti. Ngede okwali ta shomona kemanya lili popepi nokamati aka Gingile, a teelela olupandu laye.

##
Ashike Gingle okwa dima ashike omundilo , ta kufapo eonga laye ndele ta ende a shune keumbo, te lidimbike okadila. Ngede okwa tameka nokusheketa mokule tati " VIK-too, VIK-too"!. Gingle okwa okwa kala ofika ndee ta kanghama ta tale yee ta nhongonona okadila , ndele ta yolo mokule. Okwa pula oka dila tatii " hano owa hala omaadi eenyiki kaume kange?" Ha!(Gingile ta yolo) ame ashike nda longa oilonga aishe navali ame ndalika keenyiki. Omolwashike mbela tuna oku topolelafana omaadi aa eenyiki mawa mawa ngaha? Ngigile mokupula ngaho okwa ya. Ngede okwali a handuka unene. Okwali eudite kutya Gingile ita dulu oku ninga nai ngaho. Okwe mu kwatela onghone onghene naye okuna oku mu ningilasha shii.

##
Konima yoivike ihapu, Gingile okwa uda ewi la Ngede te mu u fanene omaadi eenyiki. Ewi ole mudimbulikifa omaadi eenyiki oo manyenye nokwa kwata kohokwe yoku landula okadila natango. Konima eshi Gingile a kala noku landula mo , Ngede okwa tokola a fudepo koshi yeno lakula. "Ahhaaa" Gingile ta dilaadila . " eenyiki opo dina oku kala dili apa, odina oku kla dili momuti omu." Okwa endelela a shakale omundilo waye ndee ta tameke oku londa komuti, noshikuni shomwifi sha humbatwa nomayoo. Ngede okwali eli omutumba ta nongonona noukeka.

##
Gingile okwa londa ashike okwali ena omalimbililo molwaashi ka kwali nande eudite eenyiki ta di duma. " Shiimba eshila leenyiki olili moule womuti. oshso a dilaadila". Okwa twikila okulonda a yuka koshitayi shimwe shomuti. Ashike ponhele yokumona eenyiki, okwe hanga a tala moshipala shetotongwe. Etototngwe okwali la handuka neenghono molwaashi ola piyaanekelwa eemhofi. Etotongwe fifikinifa omesho alo kashona ndee ta li akameke okanya ta li eta kombada omayoo oo akula oo okwa honga neenghono.

##
 Etotongwe nande kwali la hala oku nhukila Gingile ina lidula vali shaashi okwa nhukako komuti. Molwwasho okwali ta nhuka ta endelele okwa palufa oshitayi shimwe ndee te lidengepo neenghono, ta fonghoka pokapando. Okwa ya ta shongoloka ta endelele. OKwali ena elao shaashi etotongwe okwali la fya eemhofi unene, ndele kakwali nokuli ta li dulu oku mu taataya. Ngede omukongi womaadi eenyiki shunifila Ngede onghone yaye. Gingile okweli honga oshilongwa.

##
Okudja opo eshi ounona va Gingile va uda ehokololola laNgede ova tameka oku fimaneka okadila aka kashona. Ngeenge ta va likola omaadi eenyiki okwali hava shilipaleke kutya ova fillapo okadila aka omaadi a wana.

##
* License: [CC-BY]
* Text: Zulu folktale
* Illustration: Wiehan de Jager
* Translation: Bertha Haimbodi
* Language: kj
