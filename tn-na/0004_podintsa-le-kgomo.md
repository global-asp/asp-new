# Podi,Ntsa le Kgomo

##
Podi, Ntsa le Kgomo e ne e le ditsala tse dikgolo. Ka letsatsi lengwe ba tsaya loeto ka thekhisi.

##
Fa ba fitlha kwa bokhutlong jwa loeto lwa bona, mokgweetsi a ba kopa gore ba duele sekoloto sa bone. Kgomo a duela sa gagwe.

##
Ntsa a duela go feta sekoloto, ka ntlha ya gonne o ne a sena tshentshe.

##
Mokgweetsi o ne a batla go neela Ntsa tshentshe mme ke fa Podi a sia kwa ntle ga go duela molato.

##
Mokgweetsi o ne a tenegile tota. O ne a kgweetsa kwa ntle ga go neela Ntsa tshentshe ya gagwe.

##
Ke gone ka moo le fa e le gompieno, Ntsa o tabogelang koloi go okomela moteng go bona gore a ga a kitla a bona mokgweetsi yo o mo kolotang tshentshe.

##
Podi e a sia e tshaba modumo wa koloi. O tshaba gore o tla tshwarwa ka ntlha ya go sa duela molato wa gagwe.

##
Mme Kgomo ga a rekegele le fa koloi e tla. Kgomo o tsaya nako ya gagwe go kgabaganya tsela ka ntlha ya gonne o itse gore o duetse molato wa gagwe otlhe.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Domitilla Naledi Madi
* Language: tn-na
