# Monna yo o letsang molodi

##
Go Lamatlhatso Rico o ya kwa toropong mmogo le mmaagwe. O rata go ya toropong. Toropo e a tlhagafatsa! Go na le dilo tse dintsi tse o tla di bonang.

##
Rico o tshwere seatla sa ga mmaagwe thata. Batho ba le bantsi ba a feta.

##
Go na le mafelo a a rekisang dilo tse dintle tse di dirilweng ka diatla.

##
Go na le dithutlwa tse di nnye tse di dirilweng go tswa mo logong, malobu le dikgatwe tse di dirilweng ka terata le dibaga tse di mebalabala, le dibaga tse di dirilweng ka mae a ntshe.

##
Jaanong o a o utlwa! Mongwe o letsa molodi o monate wa sefela sa 'Amazing Grace.'A khutla go reetsa. Molodi o o tswa kae?

##
"Ga se ke tsamae ka utlwa mongwe a letsa molodi o monate jana," a ikakanyetsa.

##
A tsamaya fa gare ga batho. Mme a bona monna yo o letsang molodi. Batho ba tsenya madi mo tosing e nyenyane e e fa pele ga gagwe. Mme…sengwe ga se a siama …

##
Monna wa molodi ga a leba kwa bathong. Ga a leba madi. Ga a leba sepe. O batla disente mo tosing le go a tsenya mo kgetseng ya gagwe.

##
Rico a akgamalela monna le go akanya. "Gongwe ke sefofu." Rico ga se ke a tsamae a bone motho wa sefofu pele. O tsenngwa ke boboi. A phamola mmaagwe ka mosese a mo boletsa kwa tlase. Mma, a monna yole ke sefofu?"

##
A mo tshwara ka seatla. "Ee," a araba, " ee, ke sefofu. Bona, o na le logong le le tshweu. Difofu di le dintsi ba tshola logong lo lo tshweu. O dirsa logong le apaapa mahuti le tse dingwe tse di ka mo utlwisang botlhoko."

##
"Mme o tlile jang kwa toropong? O fetile jang fa gare ga batho ba botlhe?" Rico a botsa.

##
Mmaagwe a mo bolelela, "Gongwe go nele le mongwe yo o mo thusitseng go tla kwano. Re bitsa motho yoo mokaedi."

##
Ba ya kwa parakeng ya diphologolo. Dipone tsa pharakano di na ditala, dikoloi di a ema mme batsamai ka dinao ba kgabaganya mmila.

##
"Leba lobone lo lo tala. Fa go le tala re kgona go bona ke gore re sireletsegile re ka kgabaganya tsela. Mo mafatsheng a mangwe go na le molodi," ga bua mmaagwe Rico. "Fa difofu di utlwa modumo wa molodi, ba itse gore go sireletsegile go ka kgabaganya tsela."

##
Ba dutse mo bojanyeng jo botala kwa parakeng ya diphologolo mme ba lebile jaaka batho ba feta. "Batho bangwe ba difofu ba na le ntswa e e ba kaelang," ga bua mmaagwe. "Dintswa tse di katisitswe go ka kaela mong wa jone, mme dintswa tseo di a tura. Dintswa tse dikaelang di mmalwa fela mo Namibia."

##
"Monna wa sefofu ga a kgone go leba TV," ga bua Rico. "Mme o kgona go utlwa TV le seromamoya," Mmaagwe Rico a mo bolelela. "Batho ba difofu ba kgona go utlwa sentle go le batho ba ba bonang.

##
"Mme ga a kgone go buisa dikwalo kgotsa pampiri ya dikgang," ga bua Rico. "Go na le dikwalo tse di kwaletsweng fela difofu. Mo boemong jwa go kwala ka ditlhaka ka pen, go na le dikhutlo - khutlo tse di dirang ditlhaka. Di tshwana jaaka khoute.

##
"O kgona go buisa jang fa a sa bone?" " O buisa ka diatla tsa gagwe. O apaapa dikhutlo -khutlo ka menwana ya gagwe, fela jaaka o bona ditlhaka ka matlho a gago."

##
Rico a hakgamala go akanya gore batho ba ba sa boneng ba kgona go dira sengwe letsatsi le letsatsi; sengwe jaaka go tsamaya mo toropong, go opela ka molodi difela le go buisa.

##
Mmaagwe a mo bolelela, " Pharologanyo fa gare ga gago le motho wa sefofu ke gore o a bona ene ga a bone. " Ke kgona go bona, mme ga ke kgone go letsa molodi o monate jaaka monna wa sefofu." Rico a nyenya.

* License: CC BY-NC-SA
* Text: Magda Swartz
* Illustration: Petrus Amuthenu
* Translation: Antonia Madi
* Language: tn-na
