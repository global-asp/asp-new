# Andiswa naledi ya kgwele ya dinao. nao

##
Andiswa o lebeletse ba basimane ba tshameka kgwele ya dinao.

##
Mokatisi o itshwere dinoka."Fa sekolong se, go letleleswe fela basimane go tshameka kgwele ya dinao,"ga bua mokatisi.

##
Basimane ba mo raya ba re a ye go tshameka kgwele ya diatla. Ba re kgwele ya diatla ke yone ya basetsana mme kgwele ya dinao ke ya basimane. Andiswa o ne a tenega.

##
Letsatsi ye le latelang sekolo sa na le motshameko o mogolo wa kgwele ya dinao.Mokatisi o ne a tshwenyegile ka gone motshameki wa gagwe yo mafolofolo o ne a bobola a sa kgone go tshameka.

##
Andiswa o ne a tabogela kwa mokatising mme a mokopa gore a mo letlelele go tshameka. Mokatisi o ne a sa itse gore o ka dira eng.Mme a tsaya tshwetso gore o ka tshamekela setlhopha.

##
Motshameko o ne o le thata.Ga go ope one a ragela mo kgaolong ya ntlha.

##
Kgaolo ya bobedi ya motshameko mosimane mongwe a ragela kgwele kwa go Andiswa.A tabogela ka bonako ko go tsenngwang kgwele teng a raga kgwele ka mashetlha mme a ragela mo teng.

##
Ba lebeledi kgwele ba itumela thata. Go tswa letsatsi leo basetsana ba letlelelwa go tshameka kgwele ya dinao fa sekolong seo.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Antonia Madi
* Language: tn-na
