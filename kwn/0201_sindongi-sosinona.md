# Sindongi sosinona

##
Kwa kere munonagona gomukadona ga hovere kumona sihwi sa hana divilisa sinano sokoure.

##
Sihwi esi eyi sina kuhenya popepi, age ta mono asi nani mukadi ga kere nomarutu gavali ogu ga kulisire unene.

##
Woma nye noupenda, mukadonagona ta henyene pepi nomukadi ogu. "Ose twa hepa ku kara nendi," vantu womukadonagona yimo va tokwere. "Ose ngatu kara nendi yimo tupu nokupakera mbili munendi sinka."

##
Mukeke kwa kere ana siki.

"Kondja!" "Reta nonguho!"
"Mema!" "Waaaaahhh!!!

##
Nye apa va mwene mukeke, nkenye gumwe kwa vatukire valipore ko nokuvapwaga. "Sindongi?!"

##
Nkenye gumwe kwa retere po nompata. "Ose kuna uyunga asi ngatu kara nazina ntani nokupakare sinka mukeke, ntani eyi yiyo ngatu rugana," vamwe yimo vauyungire. "Nye eyi nga yi tu retera ehudi lyedona!" yimo va tente vakwawo.

##
Ano mukadi ogu simpe kwa ka kere gelike hena. Age kwalipulire eyi navhura kurugana kuhamena munona ogu goyitetu. Age kwalipulire eyi navhura kulirugana mwene.

##
Nye mouhura ga yitambwire ko asi age kwa kere munwendi ntani age kwa kere zinya.

##
Pwangesi, ngano asi munona ogu kwa hulire poopena, moununu, ngano nayinye mopeke yina kara. Nye munona goSidongi kwa kulire dogoro nokuvhura si kugwaneka momugongo gozina. Nampili ngapi ga vhulire kuhetekera ko, kapi ga vhulire kulikida ukaro wosinauntu. Onane vendi nkenye apa kwa kere neroroko ntani nelimbiliro. Poyiruwo yimwe ngava mu pe a rugane yirugana yiwapera yikorama.

##
Epiyagano nehandu kwa ligwederere monda zoSindongi. Asi kapi tarugana eyi ntani kapi tarugane yina. Kapi ta vhuru ku kara ngesi ntani kapi ta vhuru ku kara ngosina. Age kwa handukire sili unene asi, ezuva limwe, age nga sangera ozina pevhu.

##
Sindongi kwa lifire nomuga. Age kwa tamekere kuduka a ze ure ntani kwa dukire unene moomu ga vhulira.

##
Siruwo esi ga ka hagekere kuduka, kwa kere masiku, ntani Sindongi kwa kere ana zumbana. "Oooohwhw Oooohwhw?" Ta wowotere momundema. Sikumozwi ta si mutengwire. Age kwa livhunya-vhunyine mwene ngombara zina zinzi, ta pwire monompofu ntani nompofu domaudigu.

##
Sindongi kwa hasumuka ta mono muswamane ga hana divilisa ana munungurukire. Age ta tarurura momenho gomuswamane ogu ntani ta tameke ku kara nelizuvho lyehuguvaro.

##
Sindongi yipo ga zire a ka tunge nomuswamane, ogu ga ka murongere nompito dononzi dokuvhura kuparuka. Sindongi nga purakena nokulironga, ntani muswamane nage ngosikwawo. Awo ngava livatere-vatere, ntani owo ngava zoro kumwe.

##
Ngurangura zimwe, muswamane kwa pulire Sindongi simudamune dogoro keguro lyondundu.

##
Keguru lyondundu mokatji komaremo navenye tava pwire monompofu. Sindongi ta roto asi onane vendi tava vere ntani kuna kumuzigida. Ntani apa ga hasumukire...

##
... maremo gana dongonoka yimo tupu kumwe namukwawo zendi, muswamane gokukurupa.

##
Sindongi mouhura ga divire asi yisinke yokurugana.

##
Sindongi ga ka gwene ozina, velike ntani vana kara meliro lyamunawo gokuzumbana. Tava litara vene-navene siruwo sosire. Ntani nye validingilire mawoko unene.

##
Munona gosindongi ntani ozina kwa kulire kumwe ntani tava ya gwana nonkedi dononzi dokuvhura kutunga kumwe mbinga nombinga. Nakauke, navenye va va kundurukidire, vamwe vekoro va tamekere kutunga.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Valentin Mpasi
* Language: kwn
