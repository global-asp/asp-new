# Andiswa mudani gomunene

##
Andiswa nga tarere vamati omu ngava dana mbara. Nage kwa kere neharo lyo kulihamesera mo. Yipo ga pulire mudeuli sipana nsene asi nage kuvhura kulideura kumwe nawo.

##
Mudeuli sipana kwa tulire mawoko gendi po sikaro. "Apa posure, vamati velike va pulisira kudana mbara," yimo ga uuyungire.

##
Vamati yiyo va mu tanterere asi aze aka dane mbara zokomawoko. Awo kwa tente asi mbara zokomawoko zovakadona ano zokomaguru zovamati. Andiswa kwa handukire.

##
Ezuva lyokukwamako, sure kwa kere nomarumbasano gomanene gombara zokomaguru. Mudeuli sipana kwa kere nosinka morwa mudani gwendi gomunene kwa verere kapi ta vhuru kudana.

##
Andiswa kwa dukire aze komudeuli sipana aka mu likwambere nsene asi kuvhura va mu pulisire nage a dane. Mudeuli sipana kapi ga divire asi yinke narugana. Konyima yipo ga tokwere asi Andiswa nage a lihamesere mo mombunga.

##
Marumbasano kwa kere goudigu. Kwato nampili gumwe gongandi ga gawokesere mbara posikando sokuhova

##
Posikando sauvali somarumbasano mumati gumwe kwa tambekere mbara kwa Andiswa. Age kwa genderere usimbu a vyuke kuza konopale. Age kwa senge mbara nononkondo yipo ga wokesere mo mbara.

##
Mbunga kwa tengwire noruhafo. Kutunda ezuva olyo, vakadona kwa va pulisilire nawo vadane mbara zokomaguru posure.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Anna Sengumbe
* Language: kwn
