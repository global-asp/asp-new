# Andiswa mudani gomunene gombara

##
Andiswa kwa kere ta tarere vamati vana kudana mbara. Ta hara asi ngano ali pakerere nawo . Makura ta pura mudeuli sipana asi kuvhura nage a lihamesere mo mokulideura kumwe nawo.

##
Mudeuli sipana ta tura mawoko gendi pomatungi."Noku Tanta asi apa posure vamati velike va pulisira kudana mbara zokusanga,"yimo ga uyungire.

##
Vamati tava mu tantere asi zende o ka lihamesere mombara zokomawoko,morwa mbara zokomawoko yizo zovakadona ano zokusanga zovamati.Andiswa kwa handukire unene.

##
Ezuva lyokukwama ko sure kwa kere nomarumbasano gombara zokusanga.Ano mudeuli sipana kwa kere unene nosinka,morwa mudani gwendi gomunene kwa verere kapi ta vhuru kudana.

##
Mudeuli sipana kapi ga divire asi yinke eyi na vhura kurugana.Makura ta tokora asi Andiswa a lihamesere mo nage mosipana.

##
Marumbasano kwa kere gomadigu.Kwato gumwe gongandi ogu ga vhulire kuwokesa mo mbara posikando sokuhova.

##
Ano posikando sauvali ,mumati gumwe ta tambeke mbara Andiswa ,ta dukire unene pepi nonopale ta sanga unene dogoro mbara ta zi hwilire.

##
Vatareli wombara kwa tengwire noruhafo rorunene ezuva olyo.Kutunda ezuva olyo vakadona nawo kwa va pulisilire kudana mbara zokusanga posure.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Anna Sengumbe

* Language: kwn
