# Nyime nosihuro somundiro

##
Eli esanseko kwa varekere moyiruwo yanare ayo yikorama novantu kuna tungu kumwe. Ruveze rwina vantu kapi vakere nounankondo womundiro. Ngava li nondja dawo ado nombihu. Nyime gelike ga kere nonkodo domundiro.

##
Vantu noyikorama yipo va wizire kumwe va ture po egano. "Yinke natu vhura ku rugana yipo to gwane mundiro ogu guna kara kwa nyime yipo tu terekese ko nondja." Yimo va pulire. Tava tokora kundindira dogoro ngurova yipo va varekere kudimba nokudimba, kusakerera noku sakerera tava lizigida navenye vaya ponge. " Wizeni muya dane nose. Wizeni muya dane nose. Wzeni muya dane nose."

##
Yikorama yoyinzi tayi tundu moyinhwa yiya lipakerere moku dana noku dimba. Nyime ta reta yiuro yendi yomundiro. Ta digi noku diga. Karuwogona mokaruwogona kamusi taka tameke kututumuka konhi zoyihuro. Nyime tafuda komusi noku tura ko yiwayi time yoyi kukutu. Kamundirogona taka moneka makura nkenye gumwe ta reta sitare. Konyima zoka ruwogona navenye tava likundurukida komundiro va dane.

##
Ndimba kwa kere noyineya age henna sikorama soku genderera. Vantu tava mu tantere, "Siruwo esi tuna kudimba apa nyime age kuna ku dana nose, ove gusa yihuro yendi yomundiro makura o duke." Ndima nage sili ta nyangura yihuro yanyime yomundiro ta duka. Kapi ga yisikisire mo morwa nyime gamu kwete makura taka tengwida mundiro.

##
Nyime kwa dimbire rusumo rikulikanganga. " Kwange ame kwato sikwafa. Ame kutupu udigu. Kuvhura niku lye nonohuki, kuvhura niku lye wahana nohuki. Kapi na kara noudigu. One namuvenye nondja dange.

##
Mbambi kuvhura ku duka noku vatuka unene. Vantu tava zi tantere asi, "Siruwo esi nyime ana ku dana noku dimba kumwe nose, wa kona nu nyangura yihuro yendi yomundiro makura o duke."

##
Apa va dene noku dimba, Mbambi ta nyangura yihuro yomundiro makura ta nyorauka aka hwilire mepya. Nye nyime ta uyunga asi, "Morwasinke nina ku pira ku zuvha putuku- putuku zoma kondo ga Mbambi monyima zange?"

##
Nyime ta setuka ta mono Mbambi kuna kuka dukira mepya noyihuro yendi yomundiro. Simpe hena, Nyime ta dimbi rusumo rwendi rokuli kanganga.

##
Kutunda opo vantu tava liwowotere asi, tava uyunga asi, " Tupureni Mpunza age mununu ntani ku genderera. "Mpunza" Tava uyunga, " Siruwo esi ana ku dana noku dimba Nyime kumwe nose, wa kona kunyangura yihuro yendi yomundiro makura o duke o ze."

##
Apa va dene kuli kunduruka mundiro, Mpunza ta nyangura yihuro yanyime yomundiro noku dukira mepya. Nye Nyime ta tanta asi, "Yisinke nina ku dira kuzuvha Mpunza ana ku gona nokugonagera konyima zange ngwendi muhowo?" Ta piruka ta ka tjida monyima za Mpunza gomununu ogu ga ka pundaukilire mepya. Nyime taka mu kwata taka tengura komundiro noyi huro yendi.

##
Ngosikwawo henna Nyime ta dimbi rusumo rwendi romalikangango. "Kwange kwato sinka. Kapi nina kara noudigu. Kuvhura niku lye nonohuki. Kuvhura niku lye wahana nohuki. Kapi nakara noudigu. One namuvenye nondja dange."

##
"Oh," Tava ka gu reta mo vantu, Sikorama musinke nasi tuvatera ngesi? Mpo yizo za kara nomaguru gomare kwa navenye, tumu pureni. " Tava fatwilire Mpo egano makura posiruwo esi ta nyangura yihuro yaNyime yomundiro.

##
Nyime ta uyunga asi, "Morwasinke nina kupira ku zuvha ewi lyoMpo lyokuzigira monyima zange hena?" t tara-tara, ta mono Mpo makura tamu tjida.

##
Konyima zosiruwo sosire, Nyime taka tengura nosipara seroroko, morwa Mpo kwa dukire unene kupi age. " Kutunda ezuva lyalyanaina," yimo ga huyungire " Kapi ngani siga nkenye gumwe gweni ngani ku tjikda nika ku lye po!" Ngesi yimo ga genda nNyime a kare nkore za nkenye gumwe ntani vantu nawo yimo va gwene nonkondo do domundiro.

##
* License: [CC-BY]
* Text: Traditional San story
* Illustration: Manyeka Arts Trust
* Translation: Alex Kasona
* Language: kwn
