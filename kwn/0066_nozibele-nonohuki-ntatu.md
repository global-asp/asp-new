# Nozibele nonohuki ntatu

##
Nare-nare, vakadona vatatu kwa zire va ka tjave yitare.

##
Eli kwa kere ezuva lyoupyu yipo va zire komukuro va ka zogane. Owo kwadanaukire, kwalirafagwilire ntani kwazogere momema.

##
Hararasi, tava nongonona asi lina toko. Owo kwa rwanganene mokutengura komukunda.

##
Apa va ka sikire pepi nembo, Nozibele ta likwata monsingo. Age kwa divarere siranda sendi! "Nina kanderere kandindireni nge ko!" yimo ga likwamberere vakwawo zendi. Nye awo tava mutantere asi lina toko unene.

##
Nozibele yipo nye ga tengwire gelike komukuro. Ta ka gwana siranda sendi nokugenderera kutengura kembo. Nye tazumbana momundema.

##
Ure wosinano sosire tamono site sina kutundilira monzugo zowayi. Ta genderere mokuyuka kooko makura ta ngongora kevero.

##
Kwa mu tetwire apa mbwa zazegwilire muvero nokuuyunga asi, "Yisinke ono hara?" "Ame kuna zumbana ntani nina hepa mararo," yimo gauyungire Nozibele. "Hwilira, ndi ngano tani kuhumu!" yizo mbwa. Nozibele yipo ga zire monda.

##
Mbwa yipo zauyungire asi, "Terekera nge po!" "Nye ame ana hura apa niterekere rumwe mbwa," yimo galimbwilire. "Tareka, ndi ngano tani kuhumu!" yizo mbwa. Nozibele yipo ga terekerere mbwa nondja.

##
Mbwa yipo zauyungire asi. "Zarerange mbete zange!" Nozibele ta limburura asi, "Ana hura apa nizarere rumwe mbwa mbete zazo." "Zarerange, ndi ngano tani kuhumu!" yizo mbwa. Nozibele yipo ga zere mbete.

##
Nkenye ezuva age ngatereke nokukomba ntani kukuhwira mbwa. "Nozibele, neina tani ka tarere po vakaume zange vamwe. Komba embo, tereka nondja ntani nokukuhwa yininke yange komeho ni ka tengure."

##
Tupu za pa ko nyima mbwa, Nozibele ta gusa nohuki momutwe gwendi. Age ta tura ruhuki rumwe monda zombete, ntani rumwe konyima zomuvero, ntani rumwe mohambo. Yipo ga dukire unene moomu ga vhulira.

##
Mbwa apa za ka tengwire, azo kwa paparere Nozibele. "Kupi ko ono kara Nozibele?" yimo za karukire. "Nyame ogu, monda zombete," yimo lyauyungire ruhuki rokuhova. "Nyame ogu, konyima zomuvero," yimo lyauyungire ruhuki lyauvali. "Nyame ogu, mohambo," yimo lyauyungire ruhuki rwautatu.

##
Mbwa yipo zanongwenene asi Nozibele ana zi gendi sinaumbanze. Yipo za tokwere kuduka nokuduka ziyuke komukunda. Nye vakurwa vaNozibele wovamati kwandindilire poopo nonomuramu dononene. Mbwa yipo za romokere nokuduka azo kapi va zi mona hena kutunda ezuva olyo.

##
* License: [CC-BY]
* Text: Tessa Welch
* Illustration: Wiehan de Jager
* Translation: Valentin Mpasi
* Language: kwn
