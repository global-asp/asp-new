# Morwasinke Mvhuu ga dilira nohuki

##
Ezuva limwe, Ndimba kwa gendere koyiha yomukuro.

##
Mvhuu nage yiko gakere, kwa zire mokugenda nokulya wayi wouwa wosinamahako.

##
Mvhuu kapi ga mwene Ndimba asi nage yiko gakarerere hararasi ta lyata ndimba kokuguru. Ndimba ta tameke kutakumina Mvhuu. "Ove Mvhuu! kapi ono kumona asi kuna kulyata nge kokuguru?"

##
Mvhuu ta pura egusiropo kwa Ndimba, "Mbili. Kapi nakumono. Nakanderere gusirangepo!" Nye Ndimba kapi ga mu purakenene ta zigire kwa mvhuu asi, "Ove kuna yiruganene nositambo! Ezuva limwe, ngoyimona! Ngo yi futira tupu!"

##
Ndimba kwa zire a ka simbe mundiro makura ta uuyunga asi, "Kaze, ngo hwike Mvhuu apa nga pwaga momema a ya lye wayi. Morwa age kuna lyata nge!" Mundiro tagu limburura asi, "Kwato udigu, Ndimba, kaume gwange. Nani yirugana eyi ono pura nge."

##
Konyima, Mvhuu age kuna kulya wayi ure nomukuro, "Pwaa!" Mundiro tagu cuka nohanze. Makura nohanze tadi hwike nohuki damvhuu.

##
Mvhuu ta tameke kulira makura ta dukire momema. Nohuki dendi nadinye dina pi komundiro. Mvhuu ta twikire kulira asi, "Nohuki dange dina pi komundiro! Nohuki dange nadinye dina zi! Nohuki dange donongwa!"

##
Ndimba kwa hefe morwa nohuki da Mvhuu dina pi. Kutunda ezuva olyo, Mvhuu kwa kara noutjirwe womundiro kapi a kara hena ure nomema.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Anna Sengumbe
* Language: kwn
