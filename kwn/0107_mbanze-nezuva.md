# Mbanze nezuva

##
Nare, kwa kere mbanze go kugovara goudwa. Age kwa tungire noguhwe wokukurupa mo wiza wa Kalahari

##
Ngurangura zimwe mbanze go ku kurupa kwa pindukire a ka gwane munwendi a rara momutenya. Nondja kapi dinapi ano yikombo ayo simpe mosinyongo! "Mumati gona, ove udwa! Kaze oka papare mukadi. Ame na kurupa kapi tanivhuru kupakere mbili," yimo va uyungire oguhwe va Mbanze. Mbanze yipo ga pindukire a ka lise yikombo.

##
Mowiza, age kwa mwene sininke sina kuvembera pemanya. Yipo gehederere pepi nemanya. Moomu ga hederere popepi nouwa wosinininke nawo yimo una ku vembera. Nampo yige mukadedi gogu?!

##
"Ove omuwa," yimo ana ku uyunga Mbanze ko sininke esi sina kutema. "Nye nyove yilye? Morwa sinke ono karere nyovelike?" "Ame nyame ezuva," yimo lina kulimburura. "Ekoro lyange kwa sigange apa vazire. Kapi va here kusimbange. Ame upyu unene.

##
Mbanze ta uyunga asi "Nye ove omuwa! Tani kusimbi. Ame tani ku twara kembo o ka mone otate." "Nawa tupu, simbange tupu. Nye kapisi o sivane apa nani pupyara unene," yimo lina ku uyunga ezuva.

##
Mbaze yipo gasimbire ezuva komugogo gwendi nokutengurako kembo. Pwahana kupita siruwo ezuva linatameke kuhwika mbanze. Kuvhura otundeko komugogo gwange? "Nahepa kupwizumukako," yimo ga uyungire mbaze. Mugogo gwendi kwaremanene unene nokugenda kapi ga vhulire. "Twikira tupu!" yimo lya uyungire ezuva. "Nakutantere asi kapisi o sivane."

##
Makura Mbanze ta mono sisindi monzira. Yipo ga kokavere konhi zosisindi yipo ezuva li gwepo.

##
Nye sisindi ta siputura sipapa nono huki dendi domo mugongo makura tadi sigi konyima nezuva.

##
Nohuki do nompe kwa lisigire nedi da kere korutu nare. Elisigo eli nkenye apa nga lidiworokesa Mbanze asi kapisi agovare hena.

##
* License: [CC-BY]
* Text: Traditional San story
* Illustration: Manyeka Arts Trust
*Translation:Anna Sengumbe
* Language: kwn
