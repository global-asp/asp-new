# Simbegwire

##
 Banyina Simbegwire nibakafwa, Simbegwire wakausa kapati. Baushi bakwe bakasola kumusunga. Mukuya kwa ciindi, bakatalika kukomana kwakubula banyina Simbegwire. Mafwumofwumo bakali kubandika abuzuba butobela. Imasiku bakali kujika antomwe. Kuti bamana kusanzya mitiba, bakali kumugwasha azyakucikolo.

##
Bumwi buzuba baushi bakacelwa kujoka kung'anda. "Ulikuli mwanaangu?" bakaita. Simbegwire wakababalikila baushi. Nakamana, wakaimikila nji nakabona baushi kabajatide kwanza kwamukaintu. "ndiyanda kuti uzyibane amuntu wandeene mwanaangu. Oyu ngu Anita," bakamba calumwemwe.

##
"Wabonwa Simbegwire, bauso bakandambila zyintu zyinji alindiwe," wakati Anita. Pesi takwe nakamweta nakuba kumujata janza. Baushi Simbegwire bakali komene. Bakamba amakani akuti bakakale antomwe botatwe alimwi abuumi mbobunga bwabota. "Mwanaangu, ndashoma inga wazumina kuti ba Anita babe banyoko," bakati.

##
Bumi bwa Simbegwire bwakacinca. Wakaleka kujanika abaushi. Anita wakali kumupa milimo minji yamung'anda cakuti wakali kwaalilwa kujata ncito yakucikolo masiku. Wakali kuunka mukoona mbwamanina kulya. Cintu cakali kumubotela biyo ningubo yakamupa banyina. Baushi Simbegwire tibakali kubikila mano kuti bazyibe kuti mwana takomene.

##
Nikwakainda myezi, baushi Simbegwire bakamba kuti balazwa ang'anda kwakacindi kashonto. Bakati "Ndilazwa ndiya mukubelekela kumbi". "Ndilizyi kuti mulasungana kabotu". Simbegwire wakalanga ansi cakunyandwa, pesi baushi tibakabikila mano. Anita takaamba ciliconse. Takakomene awalo.

##
zyintu zyakaindilila kumubijila Simbegwire. Anita wakali kumuuma kuti tamanizya kujata ncito ang'anda olo na watongoka. Masiku, mukaintu oyu wakali kulya zyakulya zyonse akusiila mwana tushonto. Simbegwire wakali kulila masiku onse, kakumbatide ngubo yabanyina.

##
Bumwi buzuba mafwufwumo, Simbegwire wakacelwa kubuka. "Ebo okasimbi katolo," wakaompolola Anita. Wakamukwela Simbegwire kuzwa abulo. Ingubo yakwe yakazauka muzyibela zyobilo.

##
Simbegwire wakanyema kapati. Wakayeya kuzwa ang'anda. Wakabweza tubela twangubo yabanyina akuzwa ang'anda. Wakatolezya nzila baushi njibaka belesha.

##
Nikwakashiya, wakayeya kutanta mucisamu cilanvwu munsi akalonga akupanga bulo. Nakaunka mukoona, wakaimba: "Bamama, Bamama, mwakandisiya. Mwakandisiya akutajoka. Tata tacindiyandi. Bamama mujoka lili? Mwakandisiya.

##
Mafwumofwumo akacilila, Simbegwire wakaimba nyimbo alimwi. Bamakaintu nibakabola mukuteka menda, bakanvwa nyimbo yabumba kuzwa mucisamu cilanvwu. Bakayeya kuti muwo wenzya matuvwu, kumane bakatolelela ancito yabo. Pele Umwi wabamakaintu wakatelelesha kunyimbo.

##
Oyu mukaintu wakalanga mujulu yacisamu. Nakabona mwana musimbi atubela twa ngubo, wakalila, Simbegwire mwana wamukulana wangu!" Bamwi bamakaintu bakaimikila kuchapa zyisani akubagwasha kutanta mucisamu. Bakamukumbatila.

##
Bakamubweza akumutola kung'anda yabo. Bakamupa zyakulwa zyikasala, akumuyalila abulo angubo yabanyina. Simbegwire wakalila, pesi kwakali kulila kwalwanguluko. Wakalizyi kuti balamusunga kabotu.

##
Nibakajoka baushi, bakajana kuti Simbegwire takwe. "Ncinzi cacitika?" bakabuzya cakuusa. Imukaintu wakapandulula kuti Simbegwire wakatija. "Ndalikuyanda kuti andipe bulemu," wakati. "Andiza ndakaindilizya." Baushi Simbegwire bakamuyandaula mwana malubazu onse kusikila kumulonga. Bakaindilila akuunka kumunzi kwakali kukala mucizyi wabo mukubuzya kuti ndiza bakamubona Simbegwire.

##
Simbegwire wakali kusobana ababunyina nakabona baushi kababola alanvwu. Wakatijila mung'anda nkambo wakayowa kuti baushi balamunyemena. Pesi Baushi bakanjila akwamba kuli nguwe, "Simbegwire, wajana banyoko balikabotu alimwi bakuyanda akukuzyiba kabotu. Wandikomanisha alimwi ndakuyanda." Bakazuminizyanya kuti Simbegwire ngawacala kuti kayanda.

##
Baushi bakali kumuswaya abuzuba. Bumwi buzuba bakabola a Anita. Anita wakazumina bulubizyi bwakwe akulomba lulekelo. Wakalomba kuti asole alimwi. Mpao, Simbegwire wakalanga baushi abushe wabo uuside, kumane wakaswena akumukumbatila Anita.

##
Anita wakajika zyakulya nzyakalikuyandisha Simbegwire. Bonse bakalwa limwi bakuta. Kumane bana bakasobana, bapati bakakala akubandika. Simbegwire wakavwa kabuto kapati. Wakayeya kuti ajoke kung'anda kuti bakakale abaushi abanyina babili.

##
* License: [CC-BY]
* Text: Rukia Nantale
* Illustration: Benjamin Mitchley
* Translation: Chester Mwanza
* Language: toi
