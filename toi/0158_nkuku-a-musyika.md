# Nkuku a Musyika

##
Kaindi, Nkuku a Musyika bakali kumvwana kapati. Bakali kukkala muluumuno. Kunyina wakali kuuluka.

##
Bumwi buzuba, kwakali nzala mucisi. Musyika wakeenda musinzo mulamfwu kuyandaula cakulya. Wakapiluka kakatende cakwiindilila. Wakati, "Kweelede kuba nzila ngubauba yakweenda musinzo mulamfwu."

##
Niyakabuka mu≈ãonzi zyibotu, Nkuku yakabaa muzeezo mubotu. Yakatalika kubwezelela mapepe kuzwa kuzyiyuninyina. "Katwaasuma antoomwe atala amapepe eesu," yakaamba nkuku. "Ndiza inga caubauba kweenda misinzo."

##
Musyika nguwakajisi nyeleti yakusumya mumunzi oonse. Aboobo, nguwakasaanguna kusuma. Wakalibambila mababa mabotu kapayi kubelesya nyeleti. Nkuku yakalomba nyeleti kutegwa isume ayalo. Yakakatala kufwambaana. Yakasiya nyeleti mukkabati akuunka kukujika zyakulya zyabana bakwe.

##
Bayuni bambi bakamubona kauluka musyika. Mpoona bakalomba nyeleti kunkuku kutegwa abalo basume mababa. Mpoona, kwakaba bayuni banji bauluka.

##
Wamamanino muyuni naakajosya nyeleti, Nkuku tiiyakaliko. Mpoona bana banjiyo bakaibweza akutalika kusobanya. Nibakamana kusobana, bakaisiya nyeleti mumuseenga.

##
Masyikati, Musyika wakapiluka. Wakabuzya akali nyeleti kutegwa abambe mababa aakwe akasoka alekehya naakali mulweendo. Nkuku yakatalika kuyandaula, mu kabbati, mu chikuta, mulubuwa, pesi nyeleti tiiyakajanika.

##
"Kondipa biyo buzuba bomwe." Nkuku yakakombelehya. "Mpemunya uyakwaabamba mababa aako akaule ukaye kuyoo yandaula cakulya. Musyika wakati, "Kuti utaijani nyeleti, uyakundipa mwana wako omwe kubbadela mulandu ooyu."

##
Buzuba bwakatobela, Musyika wakaboola alimwi kukubweza nyeleti. Wakajana nkuku ilayanga mumuseenga pesi nyeleti tiiyakajanika. Musyika wakajata kana kankuku komwe akukatola. Kuzwida waawo, kufwumbwa asika musyika, ulajana nkuku ilapalaula ansi kuyandaula nyeleti.

##
Kuti cinzimweemwe ca Musyika calibonya ansi, Nkuku ilacenjezya bana banjiyo akuti, "Kamuzwa antangalala atayubiki." Kwamana bana balavwiila balati "Tatuli bafwuba-fwuba tulalunduka."

##
* License: [CC-BY]
* Text: Ann Nduku
* Illustration: Wiehan de Jager
* Translation: Chester Mwanza
* Language: toi
