# Mpongo, Mubwa a ŋombe

##
Mpongo, mubwa a ŋombe bakali kumvwana kapati. Bumwi buzuba bakabweza lweendo mumoota.

##
Nibakasika nkubakali kuya, namutekenya waka baambila kuti ba bbadele mali. Ŋombe yaka bbadela.

##
Mubwa waka bbadela mali aayindilila.

##
Namutekenya wakali kuyanda kuti ajosye mali aakaindilila kumubwa mpoona mpongo yakatija kakunyina kubbadela.

##
Namutekenya wakanyema kapati. Wakeenzya moota wakwe kakunyina kumujosyela mali aakwe mubwa.

##
Nka kaambo kaako, asunu mubwa ulatandaanya moota kutegwa asondele mukati akujana namutekenya ujisi cikwelete cakwe.

##
Mpongo ilatija kufumbwa yamvwa moota kaulila. Ilayoowa kuti inga yaangwa nkaambo kakuti tiiyakabbadela mali.

##
Iŋombe taipengani kuti yabona moota. Iŋombe ilasotoka nzila kabotu-kabotu akaambo kakuti yakabbadela mali aakkwene.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Chester Mwanza
* Language: toi
