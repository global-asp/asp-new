# Imbuto Ishonto: Kaano ka Wangari Maathai

##
Mukati kamunzi, mujelele ya cilundu citegwa Kenya kujwe ya Afulika, kasimbi kambi kakali kubeleka abanyina. Izina lyakwe ngu Wangari.

##
 Wangari wakali kuyandisha kuba anze. Mu muunda wamukwasyi, Wangari wakasyanga tumbuto tushonto mubulongo bukasala.

##
Wakali kukomana kuti izuba yazwa mukubbila. Kuti na wacileka kubona zisyango, wakalizyi kuti ncindi cakuya kung'anda. Wakali kutolezya kanzila kashonto, mane wasotoka mulonga.

##
 Wangari wakali cenjede, aboobo, wakali kuyandisha kuti ainke kucikolo. Pesi banyina abaushi bakali kuyanda kuti kakala biyo akubagwasha ncito zyaang'anda. Nakasika myaka ciloba, mukulana wakwe wakabakombelezya kuti bamutole kucikolo.

##
Wakali kuyandisha kwiiya! Wakali kwiya zyintu zipya cindi conse kuti wabala mabbuku. Wakali musongo mucikolo. Nakamana, bakamutumya ku America. Wangari wakali kuyandisya kuzyiba zyintu zyinji zyamunyika.

##
Ku America, wakaiya zyintu zyinji zyipya. Wakali kwiiya lwiyo lyakubambilila zisyango. Wakayeya mbwakali kusyanga nakali mucisi cookwabo ku Kenya.

##
Lwiyo nilwakali kuya kumbele, cakali kumuyezya mbwayandisyisya bantu baku Kenya. Wakali kuyanda kuti kabakomene alimwe kabangulukide. Mazuba mbwakali kwenda, cakali kumuyezya kung'anda ku Afulika.

##
Nakamana lwiyo lwakwe, wakapiluka ku Kenya. Wakajana kuti zyintu zyacinca. Imyuunda yakakomesyegwa. Bamakaintu bakanyina kwakutebba nkuni kuti bajike. Bantu bakalipengede alimwi bana bakali anzala.

##
 Wangari wakalizyi cakucita. Wakambila bamakaintu kuti batalike kusyanga zisamu. Bamakaintu bakatalika kusambala zisamu akubelesha mali mukugwasyilizya mikwasyi yabo. Bakakomana kapati. Wangari wakabagwasya alimwi bakalinvwa kuba anguzu.

##
Mukuya kwacindi, zisamu zyakakomena. Milonga yakatalika kukunka alimwi. Bantu banji bakanvwa mpuwo ya Wangari. Sunu, zyulu zyazisamu zyakaba akambo ka mbuto zya Wangari.

##
 Wangari wakabeleka canguzu. Bantu banji bakamuzyiba mumasena onse anyika. Bakamupa bulumbu ikulumbula milimo yakwe mibotu. Wakali muntu wakusanguna kupegwa bulumbu mu Afulika.

##
 Wangari wakafwa mu 2011, pesi tulamuyeya twabona bubotu bwazisamu.

##
* License: [CC-BY]
* Text: Nicola Rijsdijk
* Illustration: Maya Marshak
* Translation: Chester Mwanza
* Language: toi
