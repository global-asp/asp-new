# Buzuba Mbondakaunka Kudolopo

##
Ka bbasi kashonto kakaima mumunzi wesu. Zintu zyakabikwa bwindilila, zyimwi zyakacili ansi. Ibambi bantu bakali kupunda mazyina amasena nkwakali kuunka ma bbasi.

##
Dolopo, dolopo! kuya kumbo. Ndakanvwu muntu ulapunda. Njenjiyo bbasi njindakeelede kutanta.

##
Bbasi yakudolopo yakalimukuzula, pesi bantu banji bakacili kuyanda kutanta. Bamwi bakabika ma katundu mujungusi a bbasi. Bamwi bakatanta anzizyo.

##
Bamwi nibakapa tikiti, bakayandaula akukala. Bamakaintu bakali abana bakabakalika kabotu.

##
Ndakalisyanikizya kukala munsi ampulungwido. Muntu wakakede munsi lyangu, wakajisi cipepa ca nyanzabili. Wakali samide nkwabilo zyakaindi akajansi kajujukide.

##
Ndakalanga anze a bbasi, ndabola ndayeye kuti ndizwa mumunzi wangu, mondakakomenena. Ndiinka ku dolopo impati.

##
Ikubika zivwunta kwakamana. Pesi basambazi bakacili kuyanda kunjila mu bbasi kuti basambale. Aumwi wakali kupunda nzyasambala. Mabbala amwi akali kundisesya.

##
Basilweendo bakaula zyakunwa a twakulya. ibakanyina mali mbuli ndime bakali kwiide kulanga.

##
Bbasi yakaima, basambala bakaambilwa kuti bazwe.

##
Basambazi bakatalika kuzwa kumwi kabalimbana. Bamwi bakacili kupilusya mali akali kwiindilila, ibamwi bakacili kusola kuti basambale.

##
Bbasi yakatalika kweenda. Ndakalanga ampulungwido. Ndayeya ndati hena ndiyo jokela kumunzi alimwi.

##
Nitwakeenda musinzo, mubbasi mwakatalika kupya. Ndakasola kujala meso kutegwa ndoone.

##
Mizezo yangu yakajoka kung'anda. Hena bamama balaba kabotu, Hena bakulana bangu banikutilila zisamu nzyekasyanga.

##
Munzila, ndakatalika kuliyezya izyina ya busema nkobakali kukala baiisha mudolopo. Mukacindi kashonto, ndakanvwa tulo akoona.

##
Nikwakainda maoola ali mafwuka, ndakabuka akunvwa bantu kabapundilila basilweendo baunka kumunzi kwesu. Ndakabweza ka bbeke akuzwa mu bbasi.

##
Bbasi yakali mukuzula akutalika kuya kujwe. Pesi cintu cipati cakali kuyandika, nkuyandaula ng'anda yabaaisha.

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: Chester Mwanza
* Language: toi
