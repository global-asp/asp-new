# Mbongolo

##
Kasimbi kashonto nkikakabona cintu cakali kugambya.

##
Nibakaswena mufwafwi, bakabona kuti wakali mukaintu ulaada.

##
Aka kana kasimbi, cakutayowa kakaswena munsi amukaintu. "Twelede kubasunga," elyo bantu bonse bakazumina. "Tulabasunga amwana wabo."

##
Imwana wakali munzila kuti atumbuke. "Tonka!" "Kamuleta ngubo" "Amulete menda." "Tooonkaaaaa!"

##
Nibakabona kana, bonse bakagambwa. "Imbongolo?"

##
Bonse bakatalika kukazyanya. "Twakamba kuti tulabasunga amwana, aboobo mbotuti tucite." Bamwi bakati, "Kuti tubasunge, balatuletela malweza."

##
Imukaintu wakalijana alike alimwi. Wakakatazyigwa azyakucita amwana oyu waandene. Wakabula cakulicita mukamwini.

##
Limwi wakazumina mwana wakwe alimwi kuti wakali nyina wa Mbongolo.

##
Niyatakali kukomena Imbongolo, nicakali kabotu. Pesi Mbongolo eyi yakakomena limwi yakatalika kushupa kubbala kumusana. Mbongolo yakasola pesi tiyakacikonzya kupona mbuli muntu. Banyina bakali kulema kapati. Cindi conse bakali kunyemede. Zyimwi zyindi bakali kumupa ncito yabanyama.

##
Mbongolo yakanyongano. Yakanyema kapati akambo kakuti tiyakangulukide. Bumwi buzuba, lunyemo lwakaindilila, wakababbakela banyina mane bawa ansi.

##
Mbongolo yakanvwa nsoni. Yakatalika kubalika calubilo.

##
Niyaleka kubalika Mbongolo, akali masiku. Mpona yakalivwunga akoona.

##
Niyakabuka Mbongolo, yakajana mwaalumi ulinvwu munsi lwakwe. Wakamulanga mumeso akwe, wakabona bumi bubotu.

##
Mbongolo yakaunka mukukala amwaalumi ooyo. Mwaalumi wakisya Mbongolo bwakupona. Mbongolo yakanvwa akwiya. Bakali kugwasyanya akuseka antomwe.

##
Bumwi buzuba, mwaalumi wakalomba Mbongolo kuti imubbale akumutola kumulundu.

##
Nibakasika atala akati kamakumbi, bonse bakoona. Mbongolo yakalota kuti banyina baciswa kumane bayanda lugwasho. Nakabuuka...

##
...makumbi akayabaila antomwe amwenzinyina.

##
Mbongolo yakazyiba cakucita.

##
Mbongolo yakajana banyina kabali balike kabalilila mwana wakasoweka. Bakalangana kaciindi kalanfwu. Nibakamana, bakakumbatilana cagunzu.

##
Mbongolo abanyina bakazyiba bwakukala antomwe. Ashonto shonto bantu bakatalika kuyaka mang'anda munsi lyabo.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Chester Mwanza
* Language: toi
