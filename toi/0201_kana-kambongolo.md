# Kana Kambongolo

##
Kakali kasimbi kasyoonto kakasaanguna kubona cintu cakali kunyandya kumbele lyabo.

##
Mbocakali kuyaa buswena afwaafwi, bakabona kuti wakali mukaintu wakalaa da likinkide.

##
Aaka kana kasimbi, ansoni hyakwe pele icakutayoowa, kakaswena munsi-munsi amukaintu. "Tweelede kubagwasya akubabamba andiswe." Eelyo bantu boonse bakazumina. "Tulababamba amwanaabo."

##
Mwana wakali munzila kuti atumbukwe. "Tonka!" "Kamuleta mapayi." "Amulete meenda." "Tooonkaaaaa!"

##
Nibakamubona mwana, boonse bakasotokela munsi akunyandwa kapati. "Imbongolo?"

##
Boonse bakatalika kukazyanya. "Twaamba kuti tulababamba banyina amwana, aboobo mbotuticite oobo." Bamwi bakaamba, "Kuti tubabambe, balatuletela malweza."

##
Mukaintu wakalijana alikke alimwi. Wakakatazyigwa cakucita kumwana ooyu waandeene. Wakabula cakucita mukamwini.

##
Limwi wakazumina kuti mwana wakwe amana mwana wakwe nimbongolo mpemunya wakali banyina mbongolo.

##
Niyatakali kukomena mbongolo, nicakali kabotu. Pesi Mbongolo eyi yakakomena limwi yakatalika kukatazya kubbala kumusana wabanyina. Mbongolo yakasola pesi tiiyakacikonzya kupona mbuli muntu. Banyina bakali kukatala kapati. Ciindi coonse bakali kujanika balinyemede. Zyimwi zyiindi bakali kumupa mulimo wabanyama.

##
Mbongolo yakanyongana akunyema kapati. Yakanyema kapati akaambo kakuti tiiyakaangulukide kuti inga yakonhya kucita zimwi zintu nhyoyakali kuyanda kuchita. Bumwi buzuba, kunyema kwakaindilila, yakababbakela banyina mane bawa ansi.

##
Mbongolo yakafwa nsoni. Yakatalika kulunduka kutija kuya kule.

##
Niyakaleka kulunduka mbongolo, akali masiku, imongolo yakasweka. "Hii, hoo." Yakang’utauhya mumudima. "Hiii hooo?" yakaongolola. Yakali iilikke mbongolo. Yakalivwunga akoona. Yakoona pele yakalipengede mumoyo maningi.

##
Niyakabuka Mbongolo, yakajana kadaala kaiimvwi munsi munsi kakamulanga. Imbongolo yakamulanga kumeso mudaala, akubona bulangizi.

##
Imbongolo yakaunka kukukkala amudaala ooyu. Mudaala wakayiisya Mbongolo Ibupone. Mbongolo yakamvwa alimwi akwiiya. Bakali kugwasyanya kubeleka akuseka antoomwe.

##
Bumwi buzuba, mudaala wakalomba Mbongolo kuti imubbale akumutola kumulundu.

##
Nibakasika atala akati kamakumbi, mudaala ambongolo bakoona. Mbongolo yakalota kuti banyina baciswa mpoona bakali kumwiita kuyanda lugwasyo. Naakabuka...

##
… wakajana makumbi azimaana antoomwe amwenzyinyina, mudaala.

##
Mbongolo yakacizyiba cakucita.

##
Mbongolo yakajana banyina kabali balikke kabalila mwana wabo wakasweeka. Bakalangana kwaciindi cilamfwu. Nibakamana, bakakumbatana canguzu.

##
Mbongolo abanyina bakomena antoomwe, bakajana nzila yakupona antoomwe. Asyoonto- syoonto bantu bakatalika kuyaka maanda munsi-munsi lyabo akukkala antoomwe.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Chester Mwanza
* Language: toi
