# Nozibele a Masusu Otatwe

##
Ikaindi, basimbi botatwe bakaunkide kukutebba nkuni.

##
Oobo buzuba kwakali kupya kapati, aboobo, bakaunka kumulonga. Bakasobana akusamba mumeenda.

##
Nikwakatalika kusiya, bakatalika kujoka kumaanda kwabo.

##
Kabali afwaafwi akusika, Nozibele wakabikka kwaanza kwakwe munsingo. Wakaluba kalungu kakusama munsingo! "Ndalomba mundisindikile." Pesi beenzyinyina bakati ciindi caunka kwasiya.

##
Mpoona, Nozibele wakajokela akukajana kalungu kakwe kamunsingo. Wakatalika kujokela kuŋanda. Mukubula coolwe, wakasweeka nkaambo kamudima.

##
Naakalangisya, wakabona mumuni kuzwa mukaanda. Wakeenda cakufwambaana akukonkomona amulyango.

##
Wakanyandwa, niwakajuka mulyango, kwakazwa mubwa, "Uyanda nzi?" Nozibele wakati, "Ndazimina, aboobo ndiyanda busena bwakoona." "Njila, biyo-biyo ndakuluma." Nozibele wakanjila.

##
Mubwa wakati, "Ndijikile." Nozibele wakati, "Seninga jikila mubwa mubuumi bwangu." Mubwa wakati, "Kojika biyo-biyo ndakuluma." Mpoona Nozibele wakajika zyakulya zyamubwa.

##
Mubwa wakati, "Kondiyalila bulo." "Seninga yalide bulo bwamubwa," wakaingula Nozibele. Mubwa wakati, "Koyala bulo biyo-biyo ndakuluma." Mpoona Nozibele wakayala bulo.

##
Mazuba oonse, wakali kujika, kupyaanga akuwaccila mubwa. Bumwi buzba, mubwa wakaambila Nozibele kuti uunka kukuswaya beenzyinyina. Wakalailila kuti milimo yoonse ibelekwe kataninga joka.

##
Mbwaakazwida biyo mubwa, Nozibele wakagusya masusu otatwe kumutwe wakwe akubikka lyomwe mujungusi abulo, limwi kunze aacijazyo, limwi muciba. Naakamana, wakatijila kuŋanda.

##
Mubwa naakajoka, wakayandaula Nozibele. "Nozibele uli kuli?" Susu lyakusaanguna lyakavwiila lilaamba "Ndili mujungusi abulo." Susu lyabili lyakati, "Ndili kunze aacijazyo." Lyatatu lyakati, "ndili momuno muciba."

##
Nikwakainda ciindi, mubwa wakazyiba kuti Nozibele wakamucenga. Aboobo, wakatalika kumuccilila. Pesi bana bokwabo Nozibele bakaimikila kunzila azyisamu. Mpoona mubwa wakajoka katija kuumwa. Kuzwa buzuba oobo, kunyina naakabwenwe alimwi mubwa ooyu.

##
* License: [CC-BY]
* Text: Tessa Welch
* Illustration: Wiehan de Jager
* Translation: Chester Mwanza
* Language: toi
