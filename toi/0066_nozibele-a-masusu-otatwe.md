# Nozibele a Masusu Otatwe.

##
Mazuba akaindi, basimbi botatwe bakaunkide mukutebba nkuni.

##
Oobo buzuba kwakalipide kapati, aboobo, bakainka kumulonga. Bakasobana akusamba mumeenda.

##
Nikwakatalika kusiya, bakatalika kujoka kumang'anda.

##
Kabali mukusika, Nozibele wakabika kwanza kwakwe mumukosi. Wakaluba kakusama mumukosi! "Ndalomba mundisindikile." Pesi benzinyina bakati cindi caunka.

##
Mpona, Nozibele wakajokela akukajana kamumukosi. Wakatalika kujokela kung'anda. Mukubula coolwe, wakasoweka nkambo kamudima.

##
Nakalangisha, wakabona mumuni kauzwa mung'anda. Wakeenda cakufwambana akukonkomona amulyango.

##
Niwakajalulwa mulyango, kwakazwa mubwa, "Uyanda nzi?" Nozibele wakati, "Ndazimina, aboobo ndiyanda busena bwakoona." "Njila, olo ndilakuluma. Nozibele wakanjila.

##
Mubwa wakati, "Ndijikile". Nozibele wakati, "seninga jikila mubwa mubumi bwangu." Mubwa wakati, "Kujika olo ndilakuluma." Mpoona Nozibele wakajika zyakulya zya mubwa.

##
Mubwa wakati, "Kondiyalila abulo." "seninga yalide bulo bwa mubwa," wakaingula Nozibele. Mubwa wakati, "Koyala bulo olo ndilakuluma". Mpoona Nozibele wakayala bulo.

##
Mazuba onse, wakali kujika, kupyaanga akuwashila mubwa. Mubwa wakaambila Nozibele kuti uunka mukuswaya benzinyina. Wakalailila kuti incito zyonse zibelekwe kataninga joka.

##
Mbwakazwida biyo mubwa, Nozibele wakagusha masusu otatwe kumutwe wakwe akubika yomwe mujungusi abulo, imwi kunze amulyango, aumwi kuluba. Nakamana, wakatijila kung'anda.

##
Mubwa nakajoka, wakayandaula Nozibele. "Nozibele ulikuli?" Susu yakusanguna yakavwila "Ndili mujungusi abulo." Susu lyabili yakati,"Ndilikunze amulyango." Lyatatu lyakati, "ndili momuno muluba."

##
Nikwakainda cindi, mubwa wakazyiba kuti Nozibele wakamweena. Aboobo, wakatalika kumucilila. Pesi bakulana bakwe Nozibele bakaimikila kunzila azisamu. Mpoona mubwa wakajoka. Kuzwa lyelyo, taningabwenwe.

##
* License: [CC-BY]
* Text: Tessa Welch
* Illustration: Wiehan de Jager
* Translation: Chester Mwanza
* Language: toi
