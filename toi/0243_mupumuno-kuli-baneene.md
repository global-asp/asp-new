# Mupumuno kuli Baneene

##
Odongo alimwi a Apiyo bakali kukkala mudolopo antoomwe abausyi. Mbokuli kuti bakalizyi kuti bakeelede kuunka kuli baneenenyina ciindi camupumuno, bakakkala kabalangila mupumuno kuti usike. Bakaapanyina bakali kukkala mumunzi waba sikuzela nswi munsi munsi akawiya.

##
Odongo alimwi aa Apiyo bakalikkomene nkaambo kakuti cakali ciindi cakuyakukuswaya bakaapanyina alimwi. Buzuba bwakweenda kabutanasika, bakalongela zyibbudu zyabo alimwi akukkala kabalibambilide kunyamuka kuya kumunzi buzuba butobela. Kwiina nibakoona masiku oonse, bakali kwiile kwaambaula zyijatikizya mupumuno wabo.

##
Mafwumo-fwumo buzuba bwakatobela, bakanyamuka kuya ku munzi mumootokala wa bausyi. Bakainda mumalundu alimwi amumyuunda mipati mobalima zyisyango mbuli zyisamu zyatii. Bakali kuyaabubala myootokala kumwi kabaimba anyiimbo.

##
Nikwakainda kaindi, bana bakakatala amana bakoona.

##
Bausyi bakabusya Odongo alimwi aa Apiyo nibakasika kumunzi. Bakabajana banyinakulu ba Nyar-Kanyada, balalyookezya amunseme munsi acisamu. Izyina eeli lya Nyar-Kanyada mumulaka wa Luo, caamba kuti "Musimbi mwana abantu baku Kanyada". Wakali mucembele uulimvwide alimwi mubotu.

##
Nyar-Kanyada wakabatambula beenzu bakwe muŋanda yakwe alimwi kwakaba kuzyana akwiimba cakukkomana mukati kaŋanda. Bazyukulu bakwe bakalimvwa kukkomana kubaa ciindi cakubapa zyipego nzyibakabaletela kuzwa kudolopo. "Kusaanguna amujule cipego cangu," wakaamba Odongo. "Peepe, musaangune kujula cangu anzyina," wakaamba Apiyo.

##
Bakaapanyina nibakamaninzya kujula zyipego zyabo, bakabaleleka bazyikulu babo mumulawo wabo.

##
Kumane waawo, Odongo alimwi a Apiyo bakaunka anze. Bakatalika kutandaanya nkonkolekwa alimwi atuyuni.

##
Bakatanta muzyisamu akufwusa zyakufwusa-fwusa mucizyiba.

##
Nikwakasiya, bakajokela kuŋanda kuya kulya cakulya ca kulalila. Kabataninga akumaninzya kulya, bakatalika kufwukula!

##
Buzuba bwakatobela, bausyi bakabasiya bana kuli banyinakulu ba Nyar-Kanyada akujokela kudolopo.

##
Odongo alimwi aa Apiyo bakabagwasya banyinakulu milimo yaaŋanda. Bakateka meenda akutebba nkuni. Bakali kubwezelela amaji aankuku alimwi akucela cisyu kuzwa mumuunda.

##
Nyar-Kanyada wakabayiisya bazyukulu bakwe kujika nsima yakulya aa musinza. Wakabatondezya alimwi abwakujika mupunga uuligwa answi ziyokedwe .

##
Bumwi buzuba mafwumo-fwumo, Odongo wakajulila ŋombe zyabanyinakulu akuzyitola kukucela. Zyakanjila mumuunda wabasimukobonyina. Mulimi ooyu wakamunyemena kapati Odongo. Wakalikalauka akuyanda kuti ŋombe azyijate kuciba cakwe akaambo kakuti zyalya mumuunda wakwe. Kuzwa buzuba oobu, mwana musankwa wakabona masimpe kuti ŋombe zyakwe taziyinki kabili mumyuunda yabantu.

##
Buzuba bumbi, bana bakaunka kumaaketi antoomwe a Nyar-Kanyada. Bakaapanyina bakajisi cintoolo mobakali kusambala cisyumani, imunyo alimwi ansipa. Apiyo wakali kumvwa kabotu kwaambila bantu myuulo yazyintu, Odongo walo wakali kubikka muzipepa zya kuyumwida zyintu nzyibakali kuula bantu.

##
Izuba lyabbila, bakali kunywa tii antoomwe. Bakali kubagwasya bakaapanyina kubala mali ngubajana mubuzuba oobu.

##
Pele kabatana akuyeeyela, mazuba amupumuno akamana, eelyo bana bakajokela kudolopo. Nyar-Kanyada wakapa Odongo kasoti mpoonya Apiyo wakapegwa nsweta. Bakababikkila cakulya cakulya munzila mulweendo lwabo.

##
Bausyi nibakaboola kuzyi kubabweza, bana tiibakali kuyanda kujokela. Bana bakalomba bakaapanyina ba Nyar-Kanyada kuti baunke ambabo kudolopo. Bakaseka-seka akwaamba kuti, "Ndakomenensya kukkala mudolopo. Ndini kumulindila kuti mukaboole alimwi okuno kumunzi."

##
Odongo alimwi a Apiyo bakakumbata bakaapanyina akubalaya.

##
Nibakasika kucikolo, Odongo alimwi a Apiyo bakaambila beenzyinyina buumi bwakumunzi. Bamwi bana bayeeya kuti buumi mudolopo mbubotu. Bamwi bayeeya kuti buumi muminzi mbubotu kwiinda mudolopo. Pele cibotelezya ncakuti boonse bakazumina kuti Odongo alimwi a Apiyo bakali aciindi cibotu antoomwe abakaapanyina.

##
* License: CC BY
* Text: Violet Otieno
* Illustration: Catherine Groenewald
* Translation: Vision Milimo
* Language: toi
