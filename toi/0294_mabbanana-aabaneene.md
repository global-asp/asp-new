# Mabbanana Abakaapa

##
Muunda wabakapa wakali ubotu. Mwakali zwide maila a mwanja. Zyakali zyibotu kapati akali mabbanana. Bakaapa bakalijisi bazyikulu banji, pesi ndakalizyi kuti bakali kundiyandisya. Bakali kundiita kung'anda kwabo akundaambila maseseke manji. Pesi kuli comwe ncibatakali kundambila: nkobakali kuvwundikila mabbanana.

##
Bumwi buzuba ndakabona cinzuma kunze ang'anda yabakapa. Nindakabuzya kuti ncanzi, bakati, "Ncinzuma camalele". Munsi-munsi a cinzuma mwakali matuvwu ngobakali kupindamuna cindi acindi. Ndakayandisyisya kuziba. Ndakababuzya kuti nganzi matuvwu, bakati "Ngama tuvwu amalele".

##
Cakali kukomanisha kutamba bakaapa, mabbanana, matuvwu amabbanana a cinzuma. Limwi, bakaapa bakandituma kuunka kuli bamama. "Kaapa ndiyanda kubona mbomubamba mabbanana. "Omwana ebo utashupi, kocita mbuli mbowambilwa." Bakazumana, mpoona ndakanyamuka.

##
Nindakajoka, bakapa bakali kede anze kakunyina cinzuma amabbanana. "Bakaapa, mabbanana alikuli?" Bwiinguzi mbundakapegwa mbwakuti, "Alikubusena bwamalele." Cakandityompya kapati.

##
Nikwainda mazuba obilo, bakaapa bakandituma kuti ndibabwezele nkoli yakweendela. Nindakanjila Mucipinda, ndakatambulwa akununkila kwama bbanana apide. Ndakabona cinzuma camalele kacisisidwe kabotu mungubo yakaindi. Ndakainyamuna akununzya.

##
Ijwi yabakaapa yakandi tilimuna. "Ucita nzi? Koleta nkoli cakufwambana. Ndakazwa cakufwambana akubapa nkoli yakweendela. "Usekelela nzi?". Imubuzyo wakandipa kuzyiba kuti ndakacili alumwemwe akambo kakubona busena bwamalele.

##
Buzuba bwakacilila, bakaapa bakabola kuswaya bamama. Ndakazuza kuya kung'anda kwabo. Kwakali mulwi wamabbanana apide. Ndakabweza yomwe akusisa mudelesi. Ndakainka kunze ang'anda akulya. Yakali bbanana ilwela kwinda mabbanana onse ngindakalya mubumi bwangu.

##
Bakaapa nibakali kubeleka mu muunda, ndakainka mung'anda akusondela akali mabbanana. Ndakajana onse alipide. Ndakacikonzya kubweza one. Nindakali kuzwa anze, ndakanvwa bakaapa bakola. Mpoona, ndakasisa mabbanana mudelesi akubaindilila.

##
Buzuba bwakacilila, bwakali bwamakwebo. Bakaapa bakali kutola mabbana apide amwanja mukusambala kumusika. Obo buzuba sindakaunka cakufwambana kubaswaya.

##
Imasiku, bamama, batata abakaapa bakandiita. Ndakazyiba ncibakali kundiitila. Nindakoona, ndakavwiba kuti syelede kubabbida bakaapa, bazyali bangu nakuba muntu uli onse.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Chester Mwanza
* Language: toi
