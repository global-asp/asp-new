# Andiswa nyenyezi ya Mupila

##
Andiswa wakali kulangilizya basankwa kabasobana mupila. Wakali kulombozya kuti inga wabasangana bumwi buzuba. Wakalomba basikusobanya mupila kuti asangane basimupila kutegwa awalo aume antoomwe ambabo.

##
Basikusobanya mupila bakalijata akasolo. "Aano acikolo, ibana basankwa mbebazumizidwe kuuma mupila" bakaamba.

##
Basankwa bakamwaambila kuti aunke kukuuma mupila wamaanza nkaambo mupila wamaulu ngwa basankwa. Aako kaambo kakamunyemya Andiswa.

##
Buzuba bwakatobela acikolo kwaali musobano mupati. Bayi ba mupila bakali tyompedwe nkaambo kakuti musankwa ngubakali kusyoma wakalicisidwe, aboobo taakali kukonzya kuuma mupila.

##
Andiswa wakazuzila ku bayi ba mupila akubalombai kuti bamunjizye mumusobano. Bayi ba mupila tiibakazyi cakucita aciindi eeco, mpoona bakamuzuminzya kuti aume mupila antoomwe abasankwa.

##
Musobano wakali muyumu. Kunyina bakanywinsyide pe nicakamana cibeela cakusaanguna.

##
Mucibeela cabili camusobano, umwi musankwa wakazi kumupa mupila Andiswa, wakaubweza mupila akutiyaanina kugoolo, wakauma mupila mane muntangala akunywinsya.

##
Yoonse mbunga yakali kweebelela yakasotoka mujulu cakukkomana. Kuzwa buzuba oobo bana basimbi mucikolo bakazuminzyigwa kuuma mupila wkumaulu.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Nchimunya Kanyemba
* Language: toi
