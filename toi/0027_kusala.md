# Kusala

##
Munzi wangu wakalijisi mapenzi manji. Menda akali kushupa kapati.

##
Twakali kulindila zyakulya zyacivwolevwole kuzwa kubantu bambi.

##
Maanda akali kujalwa cakufwambana nkambo kabasikubba.

##
Ibana banji bakali kuleka cikolo.

##
Ibana basimbi bakali kubelekela bambi mumaanda.

##
Ibana basankwa bakali kuzinguluka biyo mumunzi, ibamwi bakali kubelekela mali mumyuunda yabalimi.

##
Kuti na muuwo waunga, zipepa zyakali kwangila muzisamu.

##
Ibantu bakali kutendwa amabbodela akapwaikide akambo kakutazyisowa bweelede.

##
Bumwi buzuba, menda akaleka kuzwa. Zipeelo zyakanyina menda.

##
Batata bakeenda mumaanda onse kuzyibya bantu kuti bakasike kumuswangano.

##
Ibantu bakaswangana munsi acisamu.

##
Batata bakaimikila akwaamba, "Tweelede kubelekela antomwe kutegwa tujane nzila kumapenzi aya.

##
Juma wamyaka ililusele wakati, "Inga ndagwasha amakani akugusha dooti.

##
Umwi mukaintu wakati, "Bamakaintu ngabagwazyilizya kusyanga zyakulya.

##
Mwaalumi umwi wakaimikila wakati "Bamasankwa balazya mugodi wameenda.

##
Twakaompolola tonse mujwi lyomwe, "Twelede kucinca buumi bwesu". Kuzwa ibuzuba buya, twakatalika kubelekela antomwe akujana nzila amapenze esu.

##
* License: [CC-BY]
* Text: Ursula Nafula
* Illustration: Vusi Malindi
* Translation: Chester Mwanza
* Language: toi
