# Kusala

##
Munzi wangu wakajisi mapenzi manji. Meenda akali kukatazya kapati. Twakali kwiima milongo kutegwa tuteke meenda apompi yomwe.

##
Twakali kulindila zyakulya zyacivwole-vwole kuzwa kubantu bambi.

##
Maanda akali kujalwa cakufwambaana akaambo kabantu babba.

##
Bana banji bakaleka cikolo.

##
Bana basimbi bakali kubeleka mumaanda abantu bambi.

##
Bana basankwa bakali kuzinguluka biyo mumunzi, bamwi bakali kubelekela mali mumyuunda yabalimi.

##
Imuwo waunga, izyipepa zyakali kwaangila muzyisamu alimwi a lukwakwa

##
Bantu bakali kuyaswa amabbodela akapwaikide akaambo kakutazyisowa bweelede.

##
Bumwi buzuba, meenda akaleka kuzwa. Zyipeelo zyesu zyakanyina meenda.

##
Bataata bakeenda mumaanda oonse kwaambila bantu kuti bakasike kumuswangano.

##
Bantu bakaswaangana munsi acisamu cipati akuswiilila.

##
Bataata bakaimikila akwaamba kuti, "Tweelede kubelekela antoomwe kutegwa tumane mapenzi aaya."

##
Juma, imwana wamyaka ili lusele wakapozomoka kuti, "Inga ndagwasya kucibeela cakugusya dooti."

##
Umwi mukaintu wakati, "Bamakaintu inga bandisangana mukusyanga zyakulya."

##
Mwaalumi umwi wakaimikila akuti "Bamaalumi balasya mugodi wameenda."

##
Twakoompolola toonse mujwi lyomwe, "Tweelede kucinca buumi bwesu." Kuzwa buzuba oobo, twakatalika kubelekela antoomwe akujana nzila yakumana mapenzi eesu.

##
* License: [CC-BY]
* Text: Ursula Nafula
* Illustration: Vusi Malindi
* Translation: Chester Mwanza
* Language: toi
