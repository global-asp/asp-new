# Cizyole ca Ngede

##
Aka, nkaano ka Ngede, sikusololela kuli buci a Gingile mulombwana sikuliyanda. Bumwi buzuba nakali kuvwima, wakanvwa lwiito lwa Ngede. Gingile wakanvwa mate eenda mukanwa muyeyo wabuci niwakanjila mumutwi. Nakalanga, wakabona kayuni mucisamu. Kakatalika kuuluka kunka mucisamu cimbi. Kakali kwiimikila kutegwa Gingile akacilile.

##
Nikwakaindi ciindi, bakasika acisamu cipati. Ngede wakajontoka-jontoka mucisamu. Wakazinguluzya mutwi cakutondezya kuti "Mbobuno kuno! kobola ino! Ncinzi ncocelelwa?" Gingile takabona nzuki zilizyonse ansi acisamu, pesi wakamushoma Ngede.

##
Gingile wakabika nsumo yakwe ansi acisamu. Nakamana, wakabunjika tusamu akukunka mulilo. Niwakayaka mulilo, wakadoneka kasamu kalo kazwa busi. Wakatalika kutanta mucisamu kumwi kajatide kasamu ameno.

##
Nakasika munsi ampako, wakanvwu nziku kazilila. Zyakatalika kuzwa mumpako nkambo kakuti tizyakali kunvwana abusi. Pesi zimwi zyakamuluma akuzwa.

##
Nizyakazwa nzuki, Gingile wakanjizya janza mumpako akugwisha buci. Wakabubika mukapokolo nkakanyamwide. Nakamana, wakatalika kuseluka.

##
Ngede wakali kulangilila zyonse zyakali kucitika. Wakali kuyeyela kuti ulapegwa bulumbu.

##
Pesi Gingile wakazimya mulilo, akubweza nsumo yakwe akutalika kweenda. Ngende wakalila calunyemo, limwi gingile waimikila, "Uyanda buci ayebo te mwenzuma? Ha! Pesi ndime ndajata ncito yonse akulumwa. Ncinzi ncenditikupede buci?" Mpoona wakeenda. Ngede wakanyema loko. Tabusi mbacitwa oobo. Lino-lino uya kucita cozyole.

##
Bumwi buzuba, Gingile wakanvwa kulila kwa Ngede. Wakatalika kumucilila. Ngede wakaima kuti apumune. Gingile walo wakayeya kuti buci buli mucisamu mwemunya. Wakakunka kalilo. Mbuli cilengwa, wakatalika kutanda, Ngede wakalikwide kulangilila.

##
Gingile wakatanta mane wakagambwa nkambo taakanvwa kulila kwa nzuki. Wakasola kunka kumutabi umbi, wakajana kuti ulangana a silubwe. Silubwe wakanyema akambo kakuti bakamunyonganya mutulo. Wakaacesya meso akujalula mulomo kutondezya meno abosyede.

##
Kataninga kuluma silubwe, Gingile wakaseluka cakufwambana. Mukubula colwe, wakainzya mutabi omwe akulicisa. Wakabalika cakusunkuta. Mukuba acolwe, silubwe wakacili kujisi tulo, aboobo takajisi nguzu zyakutandila. Ngede wakapa cizyole, Gingile wakaiya ciiyo.

##
Kuti bana ba Gingile banvwa nkani a Ngede, balakapa bulemo kayuni kashonto. Kuti na vwula buci, lyonse balamusiila cibela cipati Ngede sikusololela kuli buci!

##
* License: [CC-BY]
* Text: Zulu folktale
* Illustration: Wiehan de Jager
* Translation: Chester Mwanza
* Language: toi
