# Nkuku a Joongolo

##
Inkuku a Joongolo bakali benizinyina. Nokuba boobo, lyoonse bakali kuyanda kuzundana. Bumwi buzuba bakayeeya kuti baume mupila kutegwa bazyibe mukali akati kabo.

##
Bakaunka kubbuwa lya mupila akutalika musobano wabo. Nkuku yakali alubilo, pele Joongolo lyakali kwiinda. Nkuku yakauma mulpila kule, pesi Joongola lyakaindilizya kuuma kwiindilila akasisya nkuku. Inkuku yakatalika kulimvwa kutyompwa.

##
Bakayanda kuti baume mupila wa kunwisya . Joongolo nguwakasaanguna kuya mugoolo. Inkuku yakanywinsya biyo goolo lyomwe. Mpoonya ono cakasika ciindi cakuti nkuku ayalo ijate bbola mugoolo.

##
Njoongolo lyakauma mupila akunywinsya. Joongolo lyakanyunya akunywinsya. Joongolo lyakauumya mutwe mupila akunywinsya. Eelyo Joongolo antoomwe lwakanywinsya magoolo osanwe.

##
Nkuku yakanyema akaambo kakuzundwa. Yakazundwa cibyaabi. Joongolo lyakagwagwamuka kuseka mweenzyinyina akaambo kambuli mbwaakali kulibonya kumeso.

##
Nkuku yakanyema mpoona yakajula mulomo akumena Joongolo.

##
Nkuku niyakali kweenda kuya kumunzi, yakaswaanganya banyina Joongolo. "Sena wamubona mwanaangu Joongolo?" bakabuzya banyina. Inkuku kunyina nciyakaamba nociba comwe.

##
Kabacili antoomwe banyina joongola bakamvwa kajwi kasyoonto kakalila kuti, "Amundigwasye baama!" Banyina joongola bakazibauka koonse-koonse cakubikkila maanu. Kajwi kakali kulimvwisya kuti kazwida mwida lyankuku.

##
"Belesya nguzu zyako zyaandeene mwanaangu!" Bakapozomoka banyina joongolo. Majoongolo alabamba kanunko kamwi kaya kabi alimwi akupa kubija mukanwa. Inkuku yakatalika kumvwa bubi, kuvwundaukwa kumoyo.

##
Inkuku limwi yakatifwuka, "vuuu," mpoonya yamena alimwi akuswida. Alimwi yakakola alimwi yakeesyemuka, itisyaaaa! Joongolo lyakali kusesemya!

##
Yakakola nkuku kusikila limwina joongolo yazwa mwida. Banyina joongolo alimwi amwana bakakalaba kutanta mucisamu akuyuba.

##
Kuzwa ciindi eeco, majoongolo alimwi ankuku tazyilyatani.

##
* License: CC BY
* Text: Winny Asara
* Illustration: Magriet Brink
* Translation: Vision Milimo
* Language: toi
