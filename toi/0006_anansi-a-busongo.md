# Anansi a Busongo

##
Kaindi bantu banji kunyina ncibakazyi. Tiibakazyi kusyanga zyisyango, nokuba kusuma zyisani, nokuba bwakubamba zyintu zyakubelesya a≈ãanda akumyuunda. Eelyo, kwakali leza wakali kutegwa Nyame wakajisi busongo bwakupa nyika yoonse. Wakabuyobola kabotu munongo.

##
Bumwi Buzuba Nyame wakayeeya kuti abupe busongo kuli Anansi. Kufwumbwa ciindi Anansi alanga munongo, wakali kwiiya cimbi cintu cipya. Cakali cintu cikkomaninsya.

##
Anansi wakayeeya cakuliyanda, "Ndilaibikka nongo atala acisamu kutegwa busongo bube bwangu endike." Naakamana, wakaangilila katambo kunongo amucibuno cakwe akutalika kutanta mucisamu. Wakapengana kapati akutanta mucisamu nkaambo inongo yakali kuguma magondo naakali kutanta mujulu.

##
Mwanaakwe musyoonto wakali kulangilila ciindi coonse munsi acisamu. Wakati, "Inga tiicauba-uba kuti mwalyaangilila kumusana?" Anansi wakasola, nkabela, cakamuubaubila kapati.

##
Mukaindi kasyoonto, wakasika atala acisamu. Mpoona wakaima akuyeeya, "Ndime ndeleede kuba abusongo boonse, pesi mwanaangu ulicenjede kwiinda ndime!" Anansi wakanyema kapati akusowa nongo ansi.

##
Inongo yakapwaika. Busongo bwakacaala antangalala kubantu boonse. Kuzwa waawo, bantu bakacizyiba kulima, kusuma akucita zyintu zyoonse bantu nzyobazyi kucita.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Chester Mwanza
* Language: toi
