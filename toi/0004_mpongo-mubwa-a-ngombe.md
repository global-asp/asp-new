# Mpongo, Mubwa a Ng'ombe

##
Mpongo, Mubwa a Ng'ombe bakali kunvwana kapati. Bumwi buzuba bakabweza lweendo mumoota.

##
Nibakasika, namutekenya wakabambila kuti babbadala mali. Ng'ombe yakabbadala.

##
Mubwa wakabbadala mali ayindilila.

##
Namutekenya wakali kuyanda kuti ajoshe mali akaindilila kuli Mubwa mpoona Mpongo yakatija kwakunyina kubbadala.

##
Namutekenya wakanyema kapati. Wakenzya imota wakwe kakunyina kumujoshela mali akwe Mubwa.

##
Nkikambo kako, asunu Mubwa ulatandila imota kutegwa asondele mukati akujana namutekenya ujisi nkongole yakwe.

##
Mpongo ilatija kuti yanvwa imota yalila. Ilayowa kuti ngayangwa nkambo kakuti tiyakabbadala mali.

##
Ing'ombe taipengekani kuti yabona imota. Ing'ombe ilasotoka nzila kabotu-kabotu akambo kakuti yakabbadala mali akwene.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Chester Mwanza
* Language: toi
