# Civwubwe Ncatajisi Boya

##
Bumwi buzuba, Sulwe wakali kweenda munsi aamulonga.

##
Civwubwe wakaliko awalo, kayaa kweendeenda akulya twakulya bubotu bwa nyanzabili.

##
Civwubwe taakalizyi kuti Sulwe wakali munsi-munsi, mpoona wakamulyata kumaulu. Sulwe wakatalika kubwentela Civwubwe, "Ebo Civwubwe, tobwene kuti wandilyata kumaulu?"

##
Civwubwe wakalomba kulekelelwa kuli Sulwe, "Tiindakubwene. Ndalomba kondilekelela." Sulwe taakayanda kuteelela. "Wacita caali kundilyata! Bumwi buzuba, uyoocibona! Uya kucibbadelela ncoocita sunu."

##
Sulwe wakaunka kuya kuyandaula mulilo akumwaambila kuti "Koya, umuumpe Civwubwe azwa mumeenda kuya kukucela bwizu. Wakandilyata!" Mulilo wakavwuwa, "Kwiina penzi mweenzuma. Ndilacita Mbubwenoobo."

##
Civwubwe wakali kulya bwizu kule amulonga. "maawe!" Mulilo wayakisya. Mulilo wakatalika kuumpa boya bwa Civwubwe.

##
Civwubwe wakatalika kulila akutijaanina kumeenda. Boya bwakwe boonse bwakapya amulilo. Civwubwe wakali kuyaa bulila. "Boya bwangu bwaumpwa amulilo. Boya bwangu bwaunka. Boya bwangu bubotu."

##
Sulwe wakakkomana kubona kuti boya bwa Civwubwe bwakapya. Kusikila sunu, Civwubwe taunki kule ameenda akaambo kakuyoowa mulilo.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Chester Mwanza
* Language: toi
