# Ncakaamba Mucizyi wa Vusi

##
Mafumofumo, bakapanyina Vusi bakamwita, "Vusi ndakomba utole iji kubazyali bako. Bayanda kupanga cinkwa cakupobwe yamucizyi wako."

##
Nakali kunka munzila, wakajana basankwa bobilo bakali kugoma micelo. Umwi wakamunyanga iji akuiwala mucisamu mpona yakapwaika.

##
"Hena watyani?' wakalila Vusi. "eyi iji yali yakupangila cinkwa cakupobwe. Cinkwa cakupobwe cali cakubwiinga bwamucizyi wangu. Mucizyi wanga ulaamba kuti nzi kuti kutabi cinkwa cakupobwe?"

##
Basankwa bakalilekelela. "Tatukonzyi kugwasha a cinkwa cakupobwe, pesi kobweza nkoli ukamupe mucizyi wako." Vusi wakatolelela alwendo lwakwe.

##
Nakali kwenda munzila, wakajana balombwana bobilo kabayaka ng'anda. "Hena inga twabelesya kasamu ako kayumu?" Pesi kasamu tikakali kayumu mpona kakatyoka.

##
"Hena mwacita nzi?" wakalila Vusi. "Akaya kasamu cali cipego camucizyi wangu. Basikugoma micelo balindipede akambo kakuti badipwaila iji yakupangila cinkwa cakupobwe. Cinkwa cakupobwe cali cabwinga bwamucizyi wangu. Lino kunyina iji, kunyina cinkwa cakupobwe a cipego. Ulaamba nzi mucizyi wangu?

##
Bayaki bakalilekela akambo kakutyola kasamu. "Kunyina ncotunga twacita a cinkwa cakupobwe, pesi bweza bwizu obu ukamupe mucizyi wako." Vusi wakatolelela alwendo lwakwe.

##
Nakatolelela kweenda, wakajana mulimi. "Bwabota bwizu obo, inga tondipi ndilume ashonto?" yakabuzya ng'ombe. Bwizu bwakabotezya, nkabela, ng'ombe yakabulya bonse.

##
"Hena wacita nzi?" wakalila Vusi. "Obuya bwizu cali cipego camucizyi wangu. Bayaki mbibandipa bwizu buya akambo kakuti bandityolela kasamu. Basikugoma micelo balindipede kasamu akambo kakuti badipwaila iji yakupangila cinkwa cakupobwe. Cinkwa cakupobwe cali cabwinga bwamucizyi wangu. Lino kunyina iji, kunyina cinkwa cakupobwe a cipego." Ulaamba nzi mucizyi wangu?

##
Ng'ombe yakalilekelela akambo kakuliyanda. Mpona, mulimi wakazumizya kuti Vusi aunke ang'ombe akape mucizyi wakwe. Lweendo lwaka tolelela.

##
Pesi ng'ombe yakatija akujokela kumulimi. Vusi wakazimina. Aboobo, wakacelwa kusika kupobwe yamucizyi wakwe.

##
"Ino ndilacita buti?" Vusi wakalila. Zipego ndinyina. Kunyina iji, kunyina cinkwa capobwe, kunyina cipego ciliconse."

##
Mucizyi wa Vusi wakayeya kwakacindi, mane wakati, "Vusi mukulana wangu, mebo sibikede maano kuzipego. Siyanda cinkwa capobwe! Cipati ncakuti tuli antomwe. Koya usame zisani zibotu kutegwa tupobole. Vusi wakacita mbuli mbwakambilwa.

##
* License: [CC-BY]
* Text: Nina Orange
* Illustration: Wiehan de Jager
* Translation: Chester Mwanza
* Language: toi
