# Andiswa Mukanguja

##
Andiswa watambilen'ga anyaana amayala anakwasa nguja. Wedin'ga nakuken'ga nindi ekali wumu wawu. Wehwili ilomboli adilon'geshi nawu.

##
Ona ilomboli wadikwatili mumbunda. "Hanu hashikola amayala hohu diwu atezha kwasa nguja," nindi

##
Amayala amulezheli kuya nakwasa nguja yakumakasa. Amulezheli nawu nguja yakumakasa yawambanda na nguja yakunyendu ya mayala.

##
Ifuku dasinsilimu, shikola yedin'ga nakukwesezheka munguja chachineni. Ilomboli wadakameneni mulon'ga umu windi mukanguja akuhwelelayi wakatili kaha nawa hatwesheli kwasaku.

##
Andiswa watemukilili ku ona ilomboli nakumulomba kulonda atumi nguja. Ilomboli helukili zhakwilaku. Dichi wachitezheli kasi Andiswa atumi nguja namukanka windi.

##
Nguja yakoleli nankashi. Hikwadin'ga wen'gizhili ngujaku muchibalu chatachiku.

##
Muchibalu chamuchiyedi, mayala amwinkelihu nguja Andiswa. Wayendesheli swayi kwakwihi na goolo. Wayitumini nguja nan'govu nichiyen'gilili.

##
Imbumba dawantu dadikuwili chikupu nakuwahilila. Kufuma henohu, ambanda niwena ayitezhelen'ga kutuma nguja.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Oscar Zangata
* Language: lun
