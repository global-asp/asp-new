# Magozwe

##
Mumbaka ya Nairobi kwakulehi nawukalawenu wahetala, kwadin'ga atwansi amayala aha mukwakwa. Adin'ga nakutambokesha ifuku neyi ifuku chididi chenochu. Ifuku dimu ana atwansi amayala adin'ga nakukoneka yisalu yawu hakufuma nakuhinduka hanzhi ya mukwakwa hadin'ga hatuta. Kumanisha kututa Kuna, abutwili kesi na malabishi. Akachi kawanawa atwansi hadin'ga Magozwe. Diyi wadin'ga kansi hakachi kawu.

##
Impinji yafwiliwu anvwali zha Magozwe, wadin'ga na yaaka yitanu hohu. Wayili nakushakama na madumi yindi. Iwe iyala hadin'ga nakumuhemba chachiwahiku. Hadin'ga nakwinka Magozwe yakuda yayivuluku. Wadin'ga nakuzatisha Magozwe nyidimu yamaneni.

##
Neyi Magozwe nayayabali hela neyi wukwihula, mandumi yindi wukumweta. Chihweliyu Magozwe nindi wunakuken'ga Kuya kushikola, mandumi yindi wamweteli nakuhosha nindi. "Wasupa nankashi hiwukutwesha kutan'ga yuma yidi ywezhimaku." Chimwahitili yaaka yisatu na Kuyanda chenichi, Magozwe watemukili kwitala da mandumi yindi. Watachikili kushakama munyikwakwa.

##
Kashakaminu ka hamukwakwa kadin'ga kamakabi kaha nawa hichedin'ga cha swayi kuwana kudaku. Impinji zhikwawu adin'ga nakukasewa impinji zhikwawu nawa adin'ga na kwetewa. Neyi anakati, hikwedin'ga wakuyitalaku. Idi ibumba dadin'ga nakushakamina ha madi akulomba, nyitumwa na mapepa. Kashakaminu kadin'ga kaswezha kukala mulon'ga wamandombu na mabumba amakwawu adin'ga nakuken'ga wulobu wazhimbadi zhikwawu zha mbaka.

##
Ifuku dimu Chadin'ga nakusandayi Magozwe mu nyingomu ya malabishi, wawenimu mukanda wakutan'ga. Wawukobweli mazhilu nakusha mu kadisaka kindi. Ifuku didi dezhima, wukufumisha wuna mukanda na kutala zhi pikicha. Helukili mwakutan'gila mazhinaku.

##
Zhi pikicha zhadin'ga nakushimuna insan'gu ya Kansi weyala wakulili nakwikala mukakwendesha indeki. Impinji zhikwawu wadin'ga nakushin'ganyeka kasi yena diyu ona kansi wudi mu mukanda.

##
Kwadin'ga kututa Magozwe wemeni hanzhila nakulomba. Iyala wumu wenzili kudi yena. "Yami Thomas. Nazatilan'ga kwakamwihi kunu, kwilun'ga kuwunatweshi kusenda yakuda wudi," chahosheliyi ona iyala. Wenyikili kwitala da wuluya. "Nazhini wukuya kwenda Kuna kulonda wukasendi kuda?" wehwili. Magozwe watalili ona iyala chen'gi atala kudi dina itala. "Hekwawu," wahosheli nakwenda nakuya.

##
Chimwahitili tukwezhi, awa atwansi amayala ezhilili kumona'ga Thomas. Wakehesheli kuhosha nawantu swezhe antu ahanyikwakwa. Thomas wadin'ga nakutiyilila insan'gu zha tushakaminu twawantu. Wadin'ga wa kalemesha wakadi kudikanya hela kasauntu. Atwansi amakwawu atachikili Kuya Kuna kudi itala nakusenda kuda kumwaana.

##
Magozwe wadin'ga washakama han'ginza ya mukwakwa nakutala ha mukanda windi wa zhi pikicha. "Iwu muzhimbu wudi mu mukanda wankahi?" Thoas wehweli. "Hineluki wanyi, kutwesha kutan'ga nehi", nindi. Magozwe.

##
Chadiweniwu, Magozwe watachikili kumuhitilamu Thomas insan'gu yindi. Yadin'ga insan'gu ya mandumi yindi nichatemukililiyu. Thomas wahosheli zhidi zhezhimaku hela kulezha Magozwe zhakwila ilan'ga wadin'ga nakutiyilila nakashinshi. Impinji zhikwawu adin'ga nakuhosha iku adi nakuda Kuna kwitala da wuluya.

##
Chashikiliyu Magozwe yaaka ikumi,Thomas wamwinkeli mukanda wakutan'ga wukwawu wawiha. Wadin'ga mukanda wa Kansi weyala wakumukala wakulili nakwikala muka nguja. Thomas wadin'ga nakutan'ga mukanda iwu kudi Magozwe ifuku neyi ifuku, dichi ifuku dimu wahosheli nindi, "Namoni himpinji yakuya kushikola kulonda wukeluki kutan'ga. Wunachimoni n'gahi?" Thomas chen'gi wahosheli nindi, weluka ilun'ga dimu kwashakaman'ga anyana ayan'ga kushikola.

##
Magozwe watachikili kushin'ganyeka helun'ga idi nakuya kushilola. Indi neyi mandumi yindi mwahosheliyi mwa walala Mwakutena neyi Wasupa hakutwesha kutan'gaku? Indi neyi akamweta kwilun'ga Kan idi? Wadin'ga nakutiya woma. "Hekwawu chikulumbwakana kutwalekahu nakushakama hanyikwakwa," Chahosheliyi.

##
Walezhelimu Thomas ha woma windi. Chihahitili impinji, iwu Iyala wamulezheli Thomas nindi kashakaminu kakwekala kakawahi kwilun'ga dadiha.

##
Dichi Magozwe watachikili kushakama mwitala denadina da wuluya. Wadin'ga nakukama nawatwansi ayedi amakwawu. Ezhima wawu hamu adin'ga ikumi muna mwitala. Hamu na Tata wamubanda Cissy, infumwindi, atuwaya asatu, ingatu na impembi wakula.

##
Magozwe watachikili shikola ilan'ga yadin'ga yakala. Kwadin'ga yuma yayivulu yakuken'ga kwiluka. Impinji zhikwawu waken'geli kuleka. Ilan'ga wadin'ga nakushin'ganyeka hadi ona mukakwendesha indeki na nona Mukakutuma nguja amunyikanda. Neyi wena, halekeliku.

##
Magozwe washakamini hanzhi dadina itala nakutan'ga mukanda wakushikola. Thomas wenzili nakushakama kwakwihi nayena. "Wunakutan'ga hansan'gwenyi?" Thomas wehweli. "Insan'gu ya Kansi weyala wakulili nakwikala intan'gishi," Magozwe wamwakwili. "Izhina da niwu Kansi wamunyanya hinyi?" Thomas wehweli. "Izhina dindi deyu Magozwe," Magozwe wakwili nakusehelela.

##
* License: [CC-BY]
* Text: Lesley Koyi
* Illustration: Wiehan de Jager
* Translation: Oscar Zangata
* Language: lun
