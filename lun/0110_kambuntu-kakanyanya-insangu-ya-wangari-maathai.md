# Kambuntu kakanyanya: insan'gu ya Wangari Maathai.

##
Mumukala ha zhimpidi zha Kenya kukabeta kamuzhika wa Africa, Kansi wamunyaya wamumbanda wazatilen'ga mumahembi na mama yindi. Izhina diyi Wangari.

##
Wangari waken'gelen'ga kwikala hanzhi. Watabwili maseki amwitempa da chisaka chindi namukwali. Wanyanchikili tuzhimbutu kwishina damaseki.

##
Hefuku, wadin'ga nakuken'ga neyi mutena wunakulembalemba. Neyi kuneyili dehi himpinji yakutala zhimbutu, Wangari welukili nindi himpinji yakufunta kwitala. Wadin'ga nakulondela tuzhinzhila twatunyanya mumahembi, nakuhanuka tulon'ga chedin'ga nafuntayi.

##
Wangari wadin'ga Kansi wababala nankashi kaha nawa wadin'ga nakuken'gesha Kuya kushikola. Ilan'ga atata na mama yindi adin'ga nakuken'ga ashakaman'ga hetala nawu kolanda ayikwashi kukon'ga nyidimu. Chashikiliyu yaaka yitanu nayiyedi, manakwindi washinjilili anvwali zhindi kulonda amwitezhi Kuya kushikola.

##
Waken'geli kutan'ga! Wangari watan'gili chakubadika namukanda wezhima waweniyu. Welili chachiwayi kushikola kaha nawa amutambikili kuya nakutan'ga shikola yaku United States of America. Wangari wadin'ga namuzan'galu! Waken'geli kwiluka yuma yayivulu yamukayii.

##
Kushikola yayineni ya America, Wangari welukili yuma yayivulu nankashi. Watan'gili ha zhimbutu nimuchizhakulilan'ga. Wanukili chadin'ga nakukulayi: chadin'ga nakuhemawu namanakwindi munyivuli ya mavunda aKenya.

##
Mukuswezha kutan'ga, dimu elukiliyi nindi waken'geli antu amu Kenya. Waken'geli antu akasunuka nawamuzan'galu nawa. Mukuswezha kutan'ga, dimu anukililiyi kumukala windi ku Africa.

##
Chamanishiliyi kutan'ga kwindi, wafuntili kumukala windi ku Kenya. Ilan'ga waweni kayi kindi kahempa. Waweni Maha amaneni kayi kezhima. Aka mama hiyadin'ga nanchawa zhakubutulaku. Antu edin'ga nawuzhwen'gi kaha nawa anyana edin'ga namazala.

##
Wangari walukili zhakwila. Watan'gishili akamama mwakutumbili nyitondu kufuma ku zhimbutu. Awa akamama alandishilen'ga yina nyitondu nakuwanamu madi akukwasha nachu yisaka yawu. Akamama adin'ga namuzan'galu. Wangari wayikwashili kukasunuka nakuditiya Kulema.

##
Chiyahitili impinji, yina nyitondu yayiha yameneni mumavunda, kaha tulon'ga twatachikili kuhita mpwezhi chen'gi. Imbila ya Wangari yatiyakeni mu Africa mwezhima. Lelu, makumbakazhi anyitondu anameni kufuma ku zhimbutu zha Wangari.

##
Wangari wazatili nan'govu zhakubadika. Antu mukayi kezhima atiyili imbila yindi kaha nawa amwinkeli infwetu. Ayitambikilen'ga nawu infwetu Yalema yakuunda (Noble Peace Prize), kaha diyu wadin'ga watachi mukamama mu Africa kutambula infwetu kana.

##
Wangari wafwili muchaaka cha 2011, ilan'ga tutweshi kumushin'ganyeka impinji yezhima neyi tunamoni mutondu wawuwahi.

##
* License: [CC-BY]
* Text: Nicola Rijsdijk
* Illustration: Maya Marshak
* Translation: Oscar Zangata
* Language: lun
