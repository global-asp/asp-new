# Zhahosheliyi muhela Vusi

##
Muna intetemena bwididi, Nkaka ya Vusi wamubidikili, "Vusi nalembi, twalaku iditeta kudi anvwali zheyi. Anakuken'ga kuwumba dinkendi dadineni daha wenga wa muheleyi."

##
Munzhila hakuya kudi anvwali zhindi, waweni atwansi amayala ayedi anakwan'gula nyikabu. Kansi weyala wumu watambwili dena iteta kudi Vusi nakudasa kumutondu. Dena iteta dabusikili.

##
"Wunelidi?" Vusi wadilili. Dena iteta dadin'ga da dinkendi. Dinkendi da muhelami da hawenga. Muhelami wukuhosha nindidi neyi dinkendi da wenga kosi?"

##
Ana atwansi amayala adanakeneni hakwila chumichi kudi Vusi. "Hitukweti zha chen'gi zha kwilaku ilan'ga sendaku mukombu kulonda winki muheleyi.," chahosheliyi wumu. Vusi watwalekelihu nanzhila yindi.

##
Hakuya munzhila, waweni mayala ayedi anakutun'ga itala. "Tunatweshi kuzatishaku owu mutondu weyi wakola?" Chehwiliyi wumu. Ilan'ga wuna mutondu hewedin'ga wakolaku kutun'gila itala dichi wakotokeli.

##
"Munelidi?" Vusi wadilili. "Wuna mutondu wadin'ga wana wa muhelami. Akakwan'gula nyikabu anyinka wuna mutondu mulon'ga abusa iteta da kuwumbila dinkendi. Dinkendi dadin'ga da hawenga wa muhelami. Ilan'ga ichi kosi iteta, mukombu na wana. Muhelami wukuhosha nindidi?"

##
Akakutun'ga adanakeneni hakukotola wuna mukombu. "Ninomu twukwilila mosi ha dinkendi, ilan'ga sendaku kamukuta kamatahu ka muheleyi," Chahosheliyi wumu. Dichi Vusi watwalekelihu nanzhila yindi.

##
Munzhila chen'gi, Vusi waweni mudimi na in'gombi. "matahu aswezha kutowala, nihululiku?" chalombeliyu in'gombi. Ilan'ga wuna mukuta wamatahu waswezheli kutowala dichi in'gombi wawudili wezhima!

##
"Wunelidi?" Vusi wadilili. Wuna mukuta wamatahu wadin'ga wana wa muhelami. Akakutun'ga anyinka mukuta wamatahu mulon'ga akotola mukombu wafuma kudi akakwan'gula nyikabu. Akakwan'gula nyikabu anyinka mukombu mulon'ga abusa iteta da dinkendi ya wenga wa muhelami. Dinkendi dadin'ga da wenga wa muhelami. Ichi dinu kosi itete, kosi dinkendi kaha nawa kosi wana. Muhelami wukuhosha nindidi?"

##
Ona in'gombi wadanakeneni wadin'ga wachifwa. Mudimi wachitezheli nindi In'gombi ayi na Vusi akekala wana wa muhelindi. Dichi Vusi watwalekelihu.

##
Ilan'ga in'gombi wafuntili kudi ona mudimi hampinji ya kuda kwa melela. Vusi washikili mukulaba ku wenga wa muhelindi. Akakupompa wayiweni atachika dehi kuda.

##
"Nikwiladi" Vusi wadilili "Ona in'gombi wunatemuki wadin'ga wana mulon'ga wa mukuta wamatahu kufuma kudi akakutun'ga anyinkawu. Anyinka mulon'ga akotola mukombu wafuma kudi akakwan'gula nyikabu. Akakwan'gula nyikabu anyinka mukombu mulon'ga abusa iteta da kuwumbila dinkendi. Dinkendi dadin'ga da wenga. Dichi kosi iteta, kosi dinkendi kaha nawa kosi wana.

##
Muhela Vusi washin'ganyekeli mukapinji kantesha hakuhosha nindi, Vusi manakwami, hinakudakamena hadi mawanaku. Hinakudakamena nihadi dinkendiku! Tudi wezhima wetu kunu hamu, nidi wazan'galala. Dichi vwalaku yakuvwala yeyi yalumbwa kulonda tudikuwenu ifuku dinu!" kaha dichi cheliliyu Vusi mwenomu.

##
* License: [CC-BY]
* Text: Nina Orange
* Illustration: Wiehan de Jager
* Translation: Oscar Zangata
* Language: lun
