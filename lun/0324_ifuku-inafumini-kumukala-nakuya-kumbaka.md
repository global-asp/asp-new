# Ifuku inafumini kumukala nakuya kumbaka

##
Kawimenu wa basi mumukala wami kenzeli nawantu na zhi basi zhaswezha kwenzala nawa. Hamaseki hadin'ga yuma yikwawu yadin'ga Nakuken'geka kulon'gewa. Atuponya adin'ga Nakubidika zhinzhila kwadin'ga nakuya zhina zhi basi.

##
Mbaka! Mbaka! Kuya kumuzhika! Natiyili kaponya nakubidika. Diyi basi inaken'gelen'ga kukandama.

##
Basi yakuya kumbaka yadin'ga kwakamwihi nakwinzala, ilan'ga antu adin'ga achidi nakudishinjizheka kulonda en'gili. Amakwawu alon'geli yiteli yawu mwishina da basi. Amakwawu nawa ashili yawa hayitamba mukachi ka basi.

##
Amaha akweleli basi adin'ga nakuvun'gulula tuzhi tiketi twawu nakuken'ga hakushakama muna mu basi yakwinzhala. Akamama adin'ga nanyana ayishakamishili chachiwayi mulon'ga wanzhila kuleha.

##
Nadiswizhili kwakwihi nanjanena. Muntu washakamini kwakwihi nanami wadin'ga na Chola cha mafu amatamba ajinjikiliyi. Wavweli ma sando amwaka na jaketi yatabuzhoka kaha nawa wadin'ga nakumwekana wawoma.

##
Natalili hanzhi ya basi hinikwiluka Nami hinikushiya kumukala, ilun'ga munakulili. Nadin'ga nakuya kumbaka.

##
Kulon'ga yitelu kwakumini kaha nawa antu ezhima ashakazheli. Akakulandisha yakuda adiswezhili Kulonda alandishi yakuda kudi antu mu basi. Ezhima wawu adin'ga Nakubidika yakuda yadin'gawu nayu. Mazhina kana wenawa adin'ga akusehesha.

##
Antu amakwawu mu basi alandili zhakunwa amakwawu twakubokota nakutachika kuda. Ana adin'ga abula madi neyami, adin'ga nakutala hohu.

##
Kusekashana kweniku akwimikili mulon'ga waku bukuma cha basi hikumwekesha neyi basi yidi kwakwihi nakunyemuka. Kaponya walezheli akakulandisha kufuma mu basi.

##
Akakulandisha adishinjikili wumu namukwawu kulonda afumi muna mu basi. Amakwawu adin'ga achidi nakuken'ga kulandisha muka mpinji kanyanya.

##
Chiyadi'ga nakunyemuka basi, natalili hanzhi ya injanena. Nadin'ga nakudihula neyi nikamba chen'gi kufunta kumukala.

##
Chitwatwalekenihu nanzhila, mukachi ka basi mwadin'ga mwatata. Nabutili menso ami nami hekwawu nikukama.

##
Ilan'ga yishin'ganyeka yami yadin'ga nakunfuntisha kumukala. Ochu mama wukwikala chiwahi? Ochu manakwami wukwanuka kuhempula imbuti zhami?

##
Munzhila yezhima nadin'ga nakwanuka izhina dambaka yayineni kwadin'ga nakushakamayi mandumi yami. Nadin'ga nakuyitena nikutulu chinakamini.

##
Ma aawa atanu nawa yedi, nahindukili namapumba akutambizheka antu anakufunta chen'gi kumukala wami. Nasendeli Chola chami Nakukilukamu mu basi.

##
Adin'ga nakufunta kumukala adin'ga nakwinzheshamu swayi. Ken'ga yitachiki chen'gi kufunta kumutuntuki. Chuma chedin'ga chalema kudama chedin'ga chakuken'ga kwadin'ga itala da mandumi yami.

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: Oscar Zangata
* Language: lun
