# Mwasu wa Sakima

##
Sakima wadin'ga nakushakama nawavwali zhindi na muhelindi wayaka yiwana. Ashakaminan'ga helun'ga deyala waheta. Chinsambu chawu chadin'ga kunkumina ya nyikanka ya nyitondu.

##
Chashikiliyu yaaka yisatu, Sakima wakatili nakufwa mensu. Sakima wadin'ga kansi weyala wukweti wana.

##
Sakima welilen'ga yuma yina akwawu ayaaka yitanu niwumu hiyatwesheliku. Chakutalilaku, wadin'ga nakushakama nakuhanjeka nawakulumpi yuma yaswezha Kulema.

##
Anvwali zha sakima adin'ga nakuzata kwitala deyala waheta. Adin'ga nakufuma kwitala muna bwididi nakufunta kumelela. Sakima wadin'ga nakushala namuhelindi wa Kansi.

##
Sakima waken'gelen'ga kwimba tumina. Ifuku dimu, Mama yindi wamwehwili. "Kudi watan'gilan'ga tuminitu sakima?"

##
Sakima wakwili, "Twenzan'ga hohu mama. Natutiyan'ga mumutu wami kaha hinukutwimba."

##
Sakima waken'gelen'ga kwimbila muhelindi, swezhe neyi muhelindi udi nanzala. Muhelindi wukumutiyilila neyi nakwimba kamina kaken'gayi. Wukutachika kutiya kamina Kauunda.

##
"Imbaku chen'gi nakufuntila-funtilahu Sakima," muhelindi wukumushinjila. Sakima wukwitezha nafuntila-funtilahu.

##
Melela amu chiyafuntiliwu anvwali zhindi kwitala, adin'ga amwena. Sakima welukili nindi kunatami yuma yimu.

##
"Kukalanyi chidiku mama, Tata?" Sakima wehweli. Sakima welukili nindi mwana ka iyala waheta wazhimbeli. Ona iyala wadin'ga kankayindi.

##
"Natweshi kumwimbila. Wukwikala wamuzan'galu chen'gi," Sakima walezheli anvwali zhindi. Ilan'ga anvwali zhindi hiyetezheliku. "Wukweti maheta nankashi. Eyi ukapuputa hohu. Wunamoni neyi mwasu weyi wukumukwasha?"

##
Hela chochu, Sakima halekeliku. Muhelindi wamukwashiliku. Hakuhosha nindi, "Nyasu ya Sakima yawundishan'ga neyi nidi nanzala. Yikuundisha ona iyala waheta niyena."

##
Ifuku dasinsilimu, Sakima walezheli muhelindi kumutwala kwitala danona iyala waheta.

##
Wemeni mwishina da injanena yayineni nakutachika kwimba kamina kindi kaken'gayi. Chanti-chanti, mutu wanona iyala watachikili kumwekana ha injanena.

##
Ankon'gi alekeli kwila yuma yadin'ga nakwilawu. Atiyililili mwasu wa sakima wawuwahi, ilan'ga wumu wawu nindi, "Ninowu natweshi dehi kukokwezha bosi kosi. Iwu Kansi weyala Wa kapuputa namoni neyi yena wukutwesha?"

##
Sakima wamanishili kwimba kamina kindi nindi atachikan'ga kufunta. Ilan'ga ona iyala waheta wedikili hanzhi nakuhosha nindi, "Nalembi Imbaku chen'gi."

##
Hampinji kana iyi, kwadin'ga amayala ayedi enzili anyamuna muntu hachitamba. Aweni mwana kanona Iyala da maheta anamweti nakumushiya kumbadi ya mukwakwa.

##
Iyala da maheta watiyili kuwaha hakumona mwanindi weyala chen'gi. Wafweteli Sakima hakumukundezha. Watweli Sakima na mwanindi ku chipatela kulonda Sakima atweshi kumona chen'gi.

##
* License: [CC-BY]
* Text: Ursula Nafula
* Illustration: Peris Wachuka
* Translation: Oscar Zangata
* Language: lun
