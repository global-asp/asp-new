# Hakunoka na nkanka wamubanda

##
Odongo na Apiyo adin'ga nakushakama mumbaka na Tata yawu. Adin'ga nakuken'ga impinji yakunoka. Bayi mulon'ga wakwenzela cha shikola hohuku ilan'ga aken'gelen'ga Kuya nakumona nkaka yawu wamubanda. Wadin'ga nakushakama mwilun'ga datufuta twanshi kwakwihi na kalon'ga.

##
Odongo na Apiyo adin'ga namuzan'galu mulon'ga yadin'ga impinji yakuya nakutala nkaka yawu wamubanda chen'gi. Adiwayishili wufuku wena wuna kulonda ayi nakutala nkaka yawu wamubanda kumukala. Hiyatwesheliku kukama kuhosha insan'gu ya Kuya nakunoma hohu wufuku wezhima.

##
Chiyashikili intetemena anyamukili mumotoka ya Tata yawu nakuya kumukala. Endesheli kuhita muzhimpidi, tunyama na matempa amaneni. Achindilen'ga nyotoka na kwimba tumina.

##
Chiyahitili impinji anyana azeyeli nakukama.

##
Tata yawu wayihindwishili a Odongo na Apiyo chashikiliwu mumukala. Aweni Nyar-Kanyada nkaka yawu nakunoma hachisalu mwishina da mutondu. Nyar-Kanyada mumuchidi wa Luo kwalumbuluka, 'mwana wamubanda wa wantu zha Kanyada' wadin'ga wan'govu mukamama wamuwahi nawa.

##
Nyar-Kanyada wayishikizhili mwitala kaha nawa wembili na kuhanga kamina kalumwen'gu. Ezhikulu zhindi atiyili chachiwahi kumwinka ma wana afumini nawu kumbaka. "Chatachi, enzununaki wana wami," nindi Odongo. Inehi wana chata kwenzununa wikali wami!" nindi Apiyo.

##
Henohu Kanda enzununi ma wana indi, Nyar-Kanyada wayikiswilili ezhima wawu muchisemwa.

##
Nawa Odongo na Apiyo ayili hanzhi. Adin'ga nakuhan'ga Tuzhil natunzwanzwa.

##
Adin'ga nakukandama nyitondu nakuhemesha menzhi amuklon'ga

##
Chikweyilili afuntili kwitala nakunda kuda kwa melela. Henohu Kanda amanishi kuda, atachikili kukama!

##
Ifuku dasinsilihu, Tata yawu wafuntili chen'gi ku mbaka nakuyishiya na Nyar-Kanyada.

##
Odongo na Apiyo adin'ga nakukwasha nkaka yawu nyidimu yahetala. Adin'ga na kukotola inchawa na kutaha menzhi. Adin'ga nakusenda matete kufuma kudi tusumbi nakuwayisha mafu I mwitempa.

##
Nyar-Kanyada watan'gishili ezhikulu zhindi mwakuhondela nshima yayovu nakuda na mbizhi. Wayilezhe mwakutelekela losu lwa kokonati nanshi yakocha.

##
Ifuku dimu, Odongo watweli in'gombi zha nkaka yindi wamubanda nakuda matahu. En'ngilili mwiha dambala. Mudimi wahilili na Odongo. Wazhinini kusenda ona in'gombi mulon'ga waku da imbuti zhindi. Kufuma ifuku denadina, iwu Kansi weyala Wazhinini hakamba ken'gila mukukala chen'giku.

##
Ifuku dikwawu anyana adin'ga nakuya ku chisankanu na Nyar-Kanyada. Wadin'ga nakachitamba hadin'ga nakuladishilayi tu suga na sopu. Apiyo waken'geli kulezha akastoma nyitengu yayuma. Odongo wadin'ga na kulon'ga yuma yalandilen'gawu akastoma.

##
Kunsa yefuku aken'gelen'ga kunwa Chai tiyi hamu. Amukwashilen'gaku nkaka yawu kuchinda madi anawaniyu.

##
Ilan'ga chakadi kuleha, kunoka kwakumini kaha nawa anyana yadin'ga himpinji yakufunta chen'gi kumbaka. Nyar-Kanyada wenkeli Odongo itepa na Apiyo sweta. Walon'geli yakuda yakudila munzhila.

##
Tata yawu chenziliyu nakuyisenda, heyaken'geli kuyaku. Anyana akalakeli nawa Nyar-Kanyada ayi nawa kumbaka. Waseheli mwe nindi, "nakuli nankashi Kuya kumbaka. Nikuyihembelan'ga mukenzi kunu kumukala chen'gi."

##
Odongo na Apiyo amukumbatili nakumushika nawu washalan'gahu.

##
Chiyafuntiliwu Odongo na Apiyo kushikola, ayilezhelimu akwawu chihandilu cha kumukala. Anyana amu amweni neyi chihandilu cha mumbaka chachiwahi. Amakwawu nawu kumukala kwakuwahi. Ilan'ga ezhima wawu etezheli nawa Odongo na Apiyo akweti nkaka yawu wamubanda wamuwahi!

##
* License: [CC-BY]
* Text: Violet Otieno
* Illustration: Catherine Groenewald
* Translation: Oscar Zangata
* Language: lun
