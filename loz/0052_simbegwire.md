# Simbegwire

##
Bomahe Simbegwire anebatimezi, naishondile ahulu.
Bondatahe Simbengwire neba likile katata kubabalela mwana wabona. Hainyani hainyani, nebatutile kutabela hape kokusina bomahe Simbegwire. Molipazulela, neba hina niku hambola za lizazi leo. Manzibwani neba lukisa za mulalelo amoho. Kasamulao wa kutapisa mikeke, bo ndatahe Simbegwire neba mutusa ni musebebi wa kwa ndu wa sikolo.

##
Zazi lelimu, bo ndatahe Simbegwire nebatile kakuliyeha ahinyani kwa ndu kufitela monebatelanga mazazi kaufela. "Ukai mwanake" babiza. Simbegwire amatela bo ndatae. Atuhela asaboni kuli basweli lizoho la musali. "Nibata kuli ukopane nibata kukuzibahaza kwabatu babaipitezi, mwanake. Bo kibona Anita, " babulela inge bamenya.

##
"Hello Simbegwire, bondataho bani bulelezi zen'gata zao," Bo Anita babulela. Kono nebasika menya kapa kumu swala mwa lizoho la musizani. Bo ndatahe Simbegwire neba tabezi. Neba hambola za babalalu kupila hamoho, ni bupilo bwabona mobukonela kubela bunde. " Mwanaka, nasepa ukalumela bo Anita sina bo maho. babulela.

##
Bupilo bwa Simbegwire nebuto fetuhanga. Nasana nako yakuina ni bo ndatahe kakusanani. Bo Anita nebamusanga misebezi ya fa lapa ye min'ata kuheza kuli nakatalanga ahulu kupalelwa ni kun'gola musebebi wa sikolo manzibwani. Nayanga kwa mumbeta asa fezafela kuca mulalelo. Sika sene simuomba omba fela neli kubo yene bamufile bomahe. Bondatahe Simbegwire nebasika lemuha kuli mwana nasikatabela.

##
Hanze kufitile li kweli nyana, bo ndatahe Simbegwire baba bulelella kuli bakazwa fa ndu fa nako yeinyani."Niswanela ku tama musipili wa musebezi," babulela. "Kono naziba kuli mukaibalela." Simbegwire awisa sifateo kono bandatahe abasika lemuha. Bo Anita nekusina sene babulezi. Nebasika tabela nibona.

##
Lika selitatahalafala ku Simbegwire. Haiba asikafeza ku tapisa mikeke, wabilaela, bo Anita neba munata. Hape fa nako ya mulalelo, bo Anita neba canga zen'gata, kuselanga Simbegwire zehinyani. Busihu kaufela Simbegwire naitilelanga konji kulobala, kufumbatela kubo ya bomahe.

##
Kakusasani ulimumu, Simbegwire naliyehile kuzuha mwa mumbeta. "Wena ka sizani ka buzwa!" Anita ahuwa. Sahowa Simbegwire mwa mumbeta. Kubo yelatiwa ahulu nesweli mwa mapo nikupazuha kuikaba mwa liyemba zepeli.

##
Simbegwire nanyemile ahulu. Saketa kumata kwa ndu. Sashimba tu yemba twa kubo ya bomahe ni lico zemu. Nalatelezi mukwakwa wono balibile bondatahe.

##
Hanze ifitile manzibwani, napahami kota yetelele yeli kwa tuno ni ka nuka nyana ni kuipangela mu mbeta mwa mitai. Hanze alobala, nahopela "maama. maama, maama, muni sihile. Mu nisihile mi amusika kuta. Bondate abasanilata. Ima, mukuta lili? Munisihile."

##
Kakusanani kakatatami, Simbegwire sahopela pina yeo hape. Basali hanze bataha ku tapisa libyana kwa ka kuka nyana, bautwa pina ya manyando kuzwelela kwa kota yetelele. Seba nahana kuli mwendi ni moya wo nyanganya matali ni kuhekeka ni misebezi yabona. Kono musali alimumu kubona ateleza kwa pina handendende.

##
Musali yo atalimisisa mwa kota. Abona musizani ni liyemba za kubo, alila, "Simbegwire mwana wa mulwanaka!" Basali babamu batuwela kutapisa sebatusa Simbegwire ku tuluka kwa kota. Bomahe ba bainyani ba fumbatela musisani nikuli ku muomba omba.

##
Bomahe Simbegwire babainyani bashimba mwana kwa ndu yabona. Bafa Simbegwire lico ze futumala ni kumu buluka mwa mumbeta ni kubo ya bomahe. Busihu bo, Simbegwire nalilile anaya mwa buloko. Kono neli mioko ya kupumula. Naziba kuli bomahe babainyani bata mubabalela.

##
Bondatahe Simbegwire aba kutile kwa ndu, nebafumani mu siyo wahae mukungulu. "Kuezahalile sikamani, Anita?" Babuza ni pilu ye bukiti. Musali muhulu atalusa kuli Simbegwire umatile kwa ndu. "Nenibata kuli anikuteke, abulela. "Kono kubonahala kuli neni mutamelezi ahulu."
Bondatahe Simbegwire bazwa fa ndu ni kulatela nzila ya kwa nuka. Bahekeza kuya kwahae ya kezeli wa bona kuyo buza haiba baboni Simbegwire.

##
Simbegwire nabapala nili kezeli zahae atobona bo ndatehe kwa hule nyana. Nasabile kuli mwendi baka nyema, konakuli namatezi mwandu kuipata Kono bondatahe baya kuyena mi babulela, Simbegwire, ufumanezi bomaho bangana. Ba bakulata ni ku kuhutwisisisa. Nitabezi mi nakulata." Sebalumelelana kuli Simbegwire uta pila ni bomahe babainyani mwabatela.

##
Bondatahe neba mupotelanga zazi ni zazi. Kufita nako yene batile ni bo Anita. Nebahotolozi lizoho ku Simbegwile.

"Uniswalele mwanan, nenifosize" alila. "Wakona kunifa sibaka kakulika hape?"
Simbegwire abatalimela bo ndatahe ni sifateho sabona sesihikalezwi. Kona kutaha fa pata hainyani hainyani niku potoloisa mazoho yahae ku bo Anita.

##
Sunda yetatama, BO Anita bamema Simbegwire ni likezeli zahehe, ni bomahe babainyani kwa ndu kutoca. Mulyalya! Bo Anita neba hapehile kaufela lico zana lata Simbegwire hape batu kaufela neba cile kukula. Banana sebakala kubapa, babahulu zebahambola makande. Simbegwire naikutwa kutaba ni mata. Saketa kulu, mwanako nyana, uta kuta kwa ndu kuto pila ni bondatahe ni bomahe besi balupepo.

##
* License: [CC-BY]
* Text: Rukia Nantale
* Illustration: Benjamin Mitchley
* Translation: Christabel Songiso and Akombelwa Muyangana
* Language: loz
