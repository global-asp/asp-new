# Makonde ya bokuku babasali.

##
Garden ya bokuku neli yende, neitezi mabele, mahuza ni mwanja. Kono kufitisisa kaufela neli makonde. Nekekuli bo kuku nebanani ba ikulu baban'gata, neniziba kuli nebalata na kufitisisa. Nebanimemanga mwa ndu yabona an'gatan'agata. Neba nibulelelanga nili kunutu. Kono nekunani kunutu inlimu yene basikanibulelela: yene babuzwisanga makonde.

##
Zazi lelimu, neliboni sizuma yene sibehilwe fa kazazi fande yandu ya bokuku babasali. Aneni buzize bokuku za musebezi wa zona, "ki kazuma kaka ka milyani." Kwatuko ni kazuma, nekuna nimatali ya makonde yaman'gata yeo bo kuku ba basali bafetulanga nato ni nato. Neni bataluli kuziba. "Matali kuyanyi kuku?" Nabuza. Kalabo yene nifilwe neli, "Kimatali ya mulyani."

##
Neku tabisa kubuha bo kuku, makonde, matali ya makonde ni sizuba sesituna. Kono bokuku nebatoniluma ku boma kuyoheza sesimu. "Bokuku, nakupa, nisiye ni kubuhe anze huitukisa...." "Usike waba mwanana wa mahanyi, eza zeu bulelelwa," batundamela. Senifunduka inge nimata.

##
Anenikutile, Bokuku nebahinzi fande kokusina sizuba kamba makonde.

"Kuku, kazuba kainzi kai, makonde kaufela yainzi kai ni kai..." Kono kalabo nenifilwe neli, "ziinzi kwa sibaka saka sa magic." Nelinto yene swabisa.

##
Anze kufitile mazazi amabeli, bokuku baniluma kuyo shimba kota yabona ka kuzamaisa kwa musiyo wabona. Onafo nikwahulula sikwalo, nenihamuezwi ki munkwa wobuhali wa makonde yabuzwa. Ni mwa musiyo nekunani ka zuma ka bokuku ka magic. Neka patilwe hande mwa kubo yakale. Seni kananula ni kununka munko womunde kufitisisa.

##
Linzwi la bokuku lani pundumula aze banibiza, "Weza likamani moo?" Seninyangufela fande ni kota yaku zamahela. "Ununka likamani?" Bokuku babuza. Puzo yabona yanilemuza kuli nisa nunka kubatisisa sibaka sabona sa magic.

##
Lizazi leli tatami bokuku bataha kutopotela boma. Namatela kwa ndu yabona kuyobona makonde hape. Nekuna ni sikotela sa makonde yabuzwize. Seninopa ilimu nikuipata mwa ndelesi. Anze nikwahezi sizuba hape, seniya kwa mu laho wa ndu nikuca likonde kabubebe. Neli likonde lelimunati le nisamba habe nice fateni.

##
Lizazi lelitatama, bokuku anebayanga miloho, seni toba ni nikukena kwa makonde. Nenisakoni kuhituwelisa kushimba sikoto sa makonde yamane. Anze ni zamaya ainyani ainyani kuwa kwa munyako, senihutwa bokuku bahotola fande. Seni konafela kupata ma konde mwa ndilesi ni kuba fitelela.

##
Lizazi lenelitatami neli lizazi la musika. Bokuku nebazuhile kamahubebe. Neba shimbanga ma konde ni mwanja mwa kulekisa kwa musika. Neni sikahitanela ku bapola lizazi leo. Kono nenisakoni kuichanganisa bona ka nako yetelele.

##
Nata yamanzibwani lizazileo, nenibizizwe ki boma, bondate ni bokuku. Nenizibile zene banibizelize. Busihu bo aniya kwa kulobala, nenizibile kuli anisakona kuhuzwa hape, hisike ku bokuku, isike kwa bashemi baka mi hape isihulu hulu kwabatu baiskana.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Christabel Songiso and Akombelwa Muyangana
* Language: loz
