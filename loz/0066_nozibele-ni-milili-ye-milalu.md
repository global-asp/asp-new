# Nozibele ni milili ye milalu.

##
Kalekale koo, basizani babalalu nebaile kuyo lolela likota.

##
Neli lizazi lenelicisize ahulu kona kuli nebahile kwa nuka kuyotapa. Neba bapala mi nebahisela mezi ni kutapa mwa mezi.

##
Kabumai, seba lemuha kuli seli likela. Sebangufela kwahae.

##
Hane basutelezi kwandu, Nozibele aswala mwa mulala wahae. Nalibezi muhala wa mwa mulala! "Nakupa kukuta nina! Akupa balikani bahae." Kono balikani bahae babulela kuli seli busihu.

##
Konakuli Nozibile nakutile kwa nuka hanosi. Sfumana muhala wa mwa mulala wahae niku nyangufela kwa ndu. Kono nalatehile mwa lififi.

##
Kwahule nyana, abona liseli lene lizwelela mwa kandu kakainyani. Sanyangufela kwateni ni kungongota fa sikwalo.

##
Kakukomokisa, Nja neikwahuluzi sikwalo ni kubulela, "Kisikamani sehubata?" "Nilatehile mi nibata sibaka sa kulobala," Nozibele abulela. "Kena, haiba kizeho nikakuluma!" Nja yabulela. Konakuli Nozibele nakeni mwahali.

##
Cwale Nja sehibulela, "Nihapehele!" "Kono hanisikahapehela fateni nja," Ahalaba. "Hapeha, haiba ki cwalo nakuluma!" Konakuli Nozibele sahapeha lico zemu za Nja.

##
Nja sehibule, "Niyalele mumbeta!" Nozibele ahalaba, 'Hani sika yala fateni mumbeta ya nja!" "Lukisa mu mbeta, haiba kicwalo nakuluma." Nozibele sa yala mumbeta.

##
Zazi ni zazi nahapehelanga ni kutapiseza Nja. Lizazi lelimu Nja yabulela, "Nozibele, kacenu niswanela kupotela balikani babamu. Hufiyele ndu, uhapehe lico ni kutapisa lika nisika kuta kale."

##
Onafo Nja hainze hi fundukile, Nozibele hazusa milili yemilalu kwa toho yahae. Habeya mulili ulimumu mwatasi wa mumbeta, ulimumu kwa mulah wa sikwalo ni ulimumu mwa lishasha. Nikumata kwandu ka bubebebe mwana konela.

##
Nja haitokutanga, yabata Nozibebe. "Nozibele ukai?" ya huwa. "Kinayo mwa tasi wa mumbeta," mulili wapili wahalaba. "Kina yo kwa mulaho wa sikwalo," mulili wa bubeli wahalaba. "Kina yo mwa lishasha," mulili wa bulalu wahalaba.

##
Nja sehilemuha kuli Nozibele na bapala niyona mwa ngana. Kikaho sehi matatela kwa munzi. Kono balwani ba Nozibele nabalibelezi ni likota zetuna. Nja sehifetuha nikumata mi haisika bonwa fateni hape kuzwela foo.

##
* License: [CC-BY]
* Text: Tessa Welch
* Illustration: Wiehan de Jager
* Translation: Christabel Songiso, Akombelwa Muyangana
* Language: loz
