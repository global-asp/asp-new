# Anansi ni Butali

##
Mwa nako yakale, batu nebasazibi lika. Nebasazibi ku cala licalo, ku luka libyana, kamba ku panga lika za lisipi. Mulimu Nyambe mwa lihalimu na nani butali kaufela mwa lifasi. Na bubulukile mwa poto ya lizupa.

##
Zazi lelin'wi, Nyambe nato keta kufa poto ya butali ku Anansi. Nako kaufela Anansi atalimela mwa poto ya lizupa, naituta sesin'wi. Nelinto yenetabisa!

##
Anansi ni lunya lwahae anahana, "Nita beha poto ye fa halimu ya kota yetelele. Mi nitaipulukela yona ninosi!" Atatulula muhala womutelele, atata kwa poto ya lizupa mi saitama yona famba. Saka kupahama kota. Kono neli tata ahulu kupahama kota ni poto inge inata fa man'wele nako kaufela.

##
Nako ye kaufela, mwana wamushimani wa Anansi na yemi mwatasi ya kota anza abuha. Abulela, "Nesisikaba bunolo kambe nemu tamezi poto kwa mukokoto? Anansi alika kutamela poto ya lizupa yetezi butali kwa mukokoto wahae, mi neitoba bunolo ahulu.

##
Kabubebebe, afita fa halimu ya lots. Kono atuwela ni kunahana, "Neniswanela kuba ni butali bo kaufela, kono mwanake na talifile kunifita!"Anansi na nyemile ahulu ka taba ye mi sa yumba poto ya lizupa fafasi kuzwelelela kwa kota.

##
Yapwaceha ya liyemba fafasi. Butali neli bwa mutu kaufela kuikabela. Mi kona batu monobazibezi ku lima, ku luka litino, kupanga lika za lisipi ni lika zen'wi ze baziba batu kueza.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Christabel Songiso
* Language: loz
