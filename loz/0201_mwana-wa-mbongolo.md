# Mwana wa Mbongolo

##
Neli mwanana ya musizani yana kalezi kubona sika sene silundumani fa kabaka nyana.

##
Sibili seo anesiya sishenyeza fakaufi, sa bona kuli neli musali yana itwezi ni mba yetuna.

##
Kuswana kona kutiya, musizani sa shenyeza kwa tuko ya musali yo. "Luswanena kumu buluka niluna," basizani babulela. "Luka babalela bona ni mwana wabona".

##
Mwana na sainzi fakaufi. "Kasha!"

"Amutise likubo" "Mezi!"
"Kaaaaaaaaaaashaaaaaa!!!"

##
Kono anebatobonanga ka mwana, kaufela ba tula mwa mulao ka kukomoka. "Mbongolo?!"

##
Kaufela bona bakala kuikananisa. "Nelubulezi kuli lutababalela bo mahe ni mwana, mi zeo kona zelutaheza," babamu babulela.
"Kono batalutiseza bumai!" babamu babulela.

##
Kikaho, musali muhulu haipuna aanosi hape. Sainahana zakuheza ni mwana

##
Kono nalumela kuli kimwana wahahe mi kiyena mahe mwanana yo.

##
Kwale, kambe mwanana yo nainelelezi onacwana, size yeswana, lika kaufela nelika shutana. Kono mbongolo neihula konji ku kala nikupepiwa kwa mukokoto wa mayona. Mi nihaneilika katata, neisakoni ku ba nimikwa ya mutu. Bomayona neba lika mi nebanyemanga. Kokumu neba ibelekisanga misebezi ya lifolofolo.

##
Mifilifili ni bunyemi zahula mwa hali ya mbongolo. Nasakoni kuheza ze ni zale. Nasakoni kuba mo ni mwale. Satonyema ahulu kuheza kuli, zazilelimu, atolaha bo mahe kuwiseza fafasi.

##
Mbongolo neitezi ki maswabi. Natokala kumata ahulu kuya kwahule mwanakona.

##
Nako hitofelezanga kumata, neli busihu mi mbongolo nalatehile. "Hee haw?" Ashobotela lififi. "Hee Haw?" mulumo seumukutela. Nainzi anosi. Haiputaputa niku lobala.

##
Mbongolo azuha nikufumana muna muhulu yanamutalimela. Atalimela muna muhulu yo mwameto ni kukala kuba ni kuba ni sepo.

##
Mbongolo azamaya ni baana, yana yomuluta linzila zeshutana shutana za kupilela. Mbongolo na hutwile ni kuituta amoho ni muna yo. Neba hitusa ni kuseha amoho.

##
Kakusani omumu, muna muhulu abulelela mbongolo kumushomba fa halimu ya lilundu.

##
Fa halimu ya lilundu balobala. Mbongolo alola kuli bo mahe neba kulile mi nebamuziza. Sazuha...

##
....Malu afela amoho ni mulikani wahae, muna muhulu.

##
Mbongolo saziba zakuheza.

##
Mbongolo safumana bo mahe, banosi mi inge balila mwanabona yanalateile. Sebaitalibela nako yetelele. Nikuifumbatela ahulu.

##
Mbongolo ya mwanan ni bo mahe bahula amoho mi banani linzila zeshutana shutana zakupila amoho. Hainyani hainyani, kaufela babapotoloha, mabasi yamamu bakala kuhinalela.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Christabel Songiso and Akombelwa Muyangana
* Language: loz
