# Okanatje okasino

##
Pa ri nokakazona ku ka tenga po okumuna omuhapo omukumise kokure.

##
Omuhapo tji we ya popezu, oko kamuna kutja omukazendu omuṱumba womayuva nga susupara.

##
Nohoṋi nouvanḓe, okakazona ka ryama popezu na ingwi omukazendu. " Ngatu mu ese a kare pamwe na eṱe." ovandu vokakazona ngo va zuvasana nao. "Eṱe matu ve tjevere nawa nokanatje ke."

##
Okanatje nambano ke ri mondjira. "Undura!" "Etee ovirare!" "Omeva!" "Unduuuuuura!!!"

##
Nu tji va munu inga okanatje, ovandu ave purukuta ava temwa. "Okasino?!"

##
Ovandu ave utu okupatasanisa. "Ete twa tjere matu ṱiza nokutjevera omukazendu ngwi nokanatje ke, nu otji matu tjiti," tjiva va tja. "Ovo mave tu yetere oseve!" varwe va tja.

##
Tjimanga ingwi omukazendu we kerimuna tja sewa erike rukwao. Eye wa temenwe kutja okanatje ke okahimise nga nge ke tjite vi. Eye wina wa kuminwe kutja nge ritjite vi.

##
Korusenina eye wa ṱokuyakura kutja oko okanatje ke nu eye oina.

##
Nambano, nandaku okanatje ngo ka kara nao, okaṱikona nao, atja rira omuano warwe. Nungwari okasinona nga ke kura nake kuru nga tji ke hi na okusora okuverekwa rukwao. Nandarire kutja oko ka rora omiano avihe, kaake yenene okuritjinda otjomundu. Ina potuingi aa kara a urwa ne nombameno. Porumwe eye ee ke ungurisa oviungura mbya sokuungurwa i ovipuka.

##
Omangongwaneno nomazenge vye ritunga moukoto wa Kasino. Eye kaa yenene okutjita hi poo hina. Eye kaa yenene okukara nai poo okukara nao. Eye wa pindika ngandu ndi eyuva rimwe tja veta ina omuse na wisire pehi.

##
Kasino wa ṱohoṋi tjinene. Eye wa tupuka hakahana okuzapo na i kokure.

##
Tja kakurama tjandje kwa zorere nu Kasino wa pandjara. Hii Hii?" Eye wa hokorisa indji onḓorera. "Hiii Hiii?" oyo ai mu kotorere. Eye wa ri erike. Eye we rihuhuta otjokambere, a rara ozomboṱu ozonde nu ozonḓeu.

##
Kasino wa yanḓimuka na munu omurumendu wambangu omukururume ngu me mu tara. Eye wa tara momeho womukururume ngwi ne mu isa mo omerihahiziro.

##
Kasino wa kakara pamwe nomukururume ngwi neye e mu hongo omiano pekepeke vyokurihupisa. Ovo aave vaterasana nokuyora pamwe.

##
Omuhuka umwe, omukururume a ningire Kasino kutja me mu tware kondomba yondundu.

##
Kombandambanda mokati kovikamba owo arire tji va rara. Kasino a roto kutja ina wa vera nu me mu isana. Nu tja yanḓimuka ...

##
... ovikamba vya zengi pamwe na indi epanga re, omukururume.

##
Kasino nambano ma tjiwa kutja nga tjite vi.

##
Kasino wa kavaza ina ama ririre omuatje we ngwa pandjara. Rutenga ve tji tarasana orure. Kuzamba ave rivarangasana oupame.

##
Omuatje wokasino na ina ve kura pamwe nokupaha omiano omingi vyokuhupa pamwe. Kouṱiṱiṱiṱi, ovazamumwe varwe ave kotoka okutura.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Angelika Tjoutuku & Asnath Mundjindjiri
* Language: hz
