# Andiswa onyose yotjimberere

##
Andiswa wa tarere ovazandu mbu mave nyanda otjimbere. Eye ma zeri kutja nandaku ma nyanda pu na vo. Eye wa ningire omuvekuturise kutja me mu yandjere okunyanda pu na vo.

##
Omuvekuturise wa twa omake pozombase. "Posikore ndji ovanatje ovazandu ombe yandjerwa okunyanda otjimbere," eye wa tja.

##
Ovanatje imba ovazandu ve mu raera kutja nga yende ma kanyande otjimbere tjokomake. Ovo va tja otjimbere ho otji tji ri tjovakazona nu ihi tjokomise otjovanatje ovazandu. Andiswa wa hihamwa omutima tjinene.

##
Eyuva ependukirwa, osikore ya sere okunyanda ombatasaneno onene yotjimbere. Omuvekuturise wa temenwe tjinene mena rokutja omunyande wavo ingwi owakatjoruhonga wa vere nu ke nokuyenena okunyanda.

##
Andiswa wa tupuka komuvekuturise nu e riheke kutja me mu yandjere okunyanda. Omuvekuturise tjandje wa himwa kutja nga tjite vi. Eye wa ṱokuyandjera Andiswa kutja ma nyande.

##
Oyo ya ri ombatasaneno onḓeu tjinene. Mokaruveze kokusuva korukondwa orutenga tjandje kape na ndja hitisa, ouketanga wa ṱaa.

##
Morukondwa orutjavari rwehore ndi, omuzandu umwe a yandja ku Andiswa. Eye arire tja tupukisa otjimbere hi hakahana okuhungama opare. Eye arire tja vete omuse wozohanḓe nu atji hiti.

##
Ovandu ave sekama nu ave uru nondjoroka. Okuza keyuva ndo, ovanatje imba ovakazona otji va uta okuyandjerwa okunyanda otjimbere tjokomise
posikore.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Angelika Tjoutuku & Asnath Mundjindjiri
* Language: hz
