# Ombandje neyuva

##
Rukuru tjinene pa ri nombandje ondjova yotjirweyo. Oyo ya turire pamwe na ihe ngwa kurupire mehwa ra Kalahari.

##
Eyuva rimwe ombandje indji omukururume tji ya yeuka ya muna omuzandu wayo a rangavara peyuva. Tjandje ovikurya ngunda kavi ya pya nu inḓa ozongombo noho azeri motjunda! "Muzandu omutanda, ove u notjirweyo! Twende u keripahere omukazendu. Ami mba kurupa okukutumba, "ihe ya Kahaandje wa tja. Okutja Kahaandje otja purukuta na twara ozongombo komaryo.

##
Mokuti eye wa kamuna otjiṋa tji matji keṋakeṋa kombanda yoruuwa. Eye wa ryamaryama popezu noruuwa. Otja paa ryama, omakeṋakeṋeno opaa ye ririre ko omawa. Ngahino ingwi ongu ma rire omukazendu we?

##
"Oove omuwa tjiri," Kahaandje wa hungire ku na ngwi omunyeṋanyeṋe. "Nu hapo oove uṋe? Ongwaye tji u ri erike?" "Owami eyuva," omunyeṋanyeṋe wa ziri. "Ovazamumwe vandje ve ndjesa mba tji va tjinda. Ovo kaave vanga okundjivereka. Owami omupyu tjinene."

##
Ombandje ya tja, "Ove oove omuwa. Ami me ku vereke. Ami me ku twara konganda u kahakaene na tate." "Pe ri nawa, ndji vereka. Posia o unauna ami tji mba pupyara tjinene," eyuva ra ziri.

##
Ombandje ya vereka indi eyuva nu ai kumuka okuyenda konganda. Kape womberwe, eyuva ari utu okunyosa omainya wombandje. "Arikana heruka ketambo randje? Ami me hepa okusuva, ombandje ya tja. Etambo re aari tetara kutja a ha sora okukaenda. "Kaende komeho!" eyuva ra tja. "Ami mbe ku raere kutja o unauna!"

##
Tjimanga ombandje ya muna otjihenḓe mondjira. Oyo ye kwaṋena kehi yotjihenḓe okukapita kutja indi eyuva ri wire pehi.

##
Otjihenḓe wina tja kururura imbwi omukova wetambo rayo au sewa pehi pamwe neyuva.

##
Omainya inga omape otji ya hara otjivara tji tja panguka ku ihi otjorutu aruhe. Ovivara mbya panguka ombi zemburukisa ombandje kutja ai ha ṱuku ouyova rukwao.

##
* License: [CC-BY]
* Text: Traditional San story
* Illustration: Manyeka Arts Trust
* Translation: Angelika Tjouṱuku, Asnath Mundjidjiri
* Language: hz
