# Ombandje neyuva

##
Rukuru tjinene pa ri nombandje ondjova nu yotjirweyo. Oyo wa turire pamwe na ihe ngwa kurupa mehwa ra Kalahari.

##
Eyuva rimwe ombandje indji omukururume tji ya yeuka ya muna omuzandu wayo a rangavara peyuva. Tjandje ovikurya ngunda kavi po nu inḓa ozongombo za ri motjunda! “Muzandu omutanda, ove u notjirweyo! Twende u keripahere omukazendu. Ami mba kurupa okukutumba, “ihe ya Kahaandje wa tja. Okutja Kahaandje arire tja purukuta na twara ozongombo komaryo.

##
Mokuti eye wa kamuna otjiṋa tji matji nyeṋanyeṋa kombanda yoruuwa. Eye ryamaryama kuṱa koruuwa. Otja pu ma ryama, omanyeṋanyeṋeno opaaye ririre ko omawa. Ngahino ingwi ongu ma rire omukazendu wandje.

##
“Oove omuwa tjiri, “ Kahaandje wa hungire ku nomunyeṋanyeṋe. “Nu hapo oove uṋe? Ongwaye tji u ri erike?” “Owami eyuva,” omunyeṋanyeṋe wa ziri. “Ovazamumwe vandje ve ndji esa mba tji va ya. Ovo kaave vanga okundjivereka. Owami omupyu tjinene.” 

##
Ombandje ya tja, “Ove oove omuwa. Ami me ku vereke. Ami me ku twara konganda u kahakaene na tate.” “Pe ri nawa, ndji vereka. Nungwari o unauna ami tji mba pupyara tjinene,” eyuva ra zira.

##
Ombandje ya vereka indi eyuva nu ai kumuka okuyenda konganda. Kape womberwe, eyuva ari utu okunyosa omainya wombandje. “Arikana mo yenene okuheruka ketambo randje? Ami me hepa okutjisuva, ombandje ya tja. Etambo re aari tetara kutja a ha sora okukaenda. “Kaende komeho!” eyuva ra tja. “Ami mbe ku raere kutja o unauna!”

##
Okutja ombandje otji ya muna otjihenḓe mondjira. Oyo ye riṋeera kehi yotjihenḓe kutja indi eyuva ri wire pehi.

##
Otjihenḓe wina tja perurura imbwi omukova wetambo rayo nowo au sewa pehi pamwe neyuva.

##
Omainya inga omape otji ya hara otjivara tji tja panguka ku ihi otjorutu aruhe. Ovivara mbya panguka ombi zemburukisa ombandje kutja ai ha ṱuku ouyova rukwao.

##
* License: [CC-BY]
* Text: Traditional San story
* Illustration: Manyeka Arts Trust
* Translation: Angelika Tjouṱuku, Asnath Mundjidjiri
* Language: hz
