# Omazuvasaneno

##
Motjirongo tjetu tu na ouzeu womeva. Eṱe twa zuvasana kutja matu kurama moruteto orure kutja tu kateke omeva komuriu.

##
Rutenga twe tji undju ovikurya mbya yandjwa i ovandu tjiva.

##
Ozondjuwo zetu tu pata rukuru, tjinga ape na omarunga.

##
Ovanatje ovengi va isa osikore.

##
Ovanatje imba ovakazona ve ungura pozonganda zovandu varwe movirongo vyopopezu.

##
Ovanatje imba ovazandu ve uhara amave ryanga motjirongo ngunda ovakwao tjiva ave ungura mozofarama.

##
Ombepo tji mai hingi, ozombapira noviyaya vi kakatera komiti nozonḓarata.

##
Ovandu ve kondwa i omakende nga umbwa ohaisase morupanda.

##
Okutja eyuva rimwe omeva momuriu kaaye ya nu ovitjuma vyetu mwa ri uriri.

##
Tate wa kawondja okuza kondjuwo nga kondjuwo ama ningire ovandu kutja ve yende kombangarero yotjiwaṋa.

##
Ovandu va woronganena kehi yomuti omunene nave puratene.

##
Tate wa sekama na tja: "Eṱe tu hepa okuungura kumwe kutja tu zengurure omauzeu wetu."

##
Okazandona kozombura hambondatu, Juma wa ravaere, "Ami me yenene okuvatera okuwonga oviyaya."

##
Omukazendu umwe wa tja: "Ovakazendu ovakwetu ngave rikwambe ku ami, tu kune ovikurya."

##
Omurmendu umwe wa sekama na tja: "Ovarumendu mave hupura ombu."

##
Atuhe twa ravaere neraka rimwe, "Ngatu tanaure ominyo vyetu." Okuza keyuva ndo eṱe tu ungura pamwe okuzengurura omauzeu wetu.

##
* License: [CC-BY]
* Text: Ursula Nafula
* Illustration: Vusi Malindi
* Translation: Angelika Tjoutuku & Asnath Mundjindjiri
* Language: hz
