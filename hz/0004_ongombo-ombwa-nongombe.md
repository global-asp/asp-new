# Ongombo, ombwa nongombe

##
Ongombo, ombwa nongombe vya ri omapanga omanene. Eyuva rimwe va toora ouyenda mokasaru.

##
Tji va vaza pu mave herukire, omuhinge wa pura otjisuta. Ongombe ya suta.

##
Ombwa ya suta ovimariva ovingi kaṱiṱi mena rokutja vi ri mumwe.

##
Omuhinge ngunda ama kondjisa okuyandja otjendja, ongombo ai tupuka nokuhina okusuta.

##
Omuhinge wa pindikire tjinene nu a hingi nokuhina okuyandja otjendja kombwa.

##
Okuza keyuva ndo, ozombwa ze rambera ovihauto, kutja ze kamunine moukoto nokupaha omuhinge ngu na otjendja yazo.

##
Ozongombo tji za zuu ombosiro yohauto ze tupuka. Ozo ze tira kutja ngaaze kamburwa tjinga aze ha sutire.

##
Nu inḓa ozongombe kaze rikende tji maze kondo ondjira, orondu ozo za suta.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Angelika Tjoutuku, Asnath Mundjindjiri
* Language: hz
