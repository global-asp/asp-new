# Omuṱena wa Vusi wa tja

##
Rukuru mukukomunene ina ya Vusi omukurukaze we mu isana,"Vusi twara ei ndi kovanene voye. Ovo mave vanga okuungura otjikuki otjinene tjorukupo rwomuṱena kwoye."

##
Mondjira okuyenda kovanene ve, Vusi wa hakaene ku na ovazondona vevari mbu mave pora ovihape. Omuzandona umwe wa hakana indi ei nu a vete momuti. Ei ari teka.

##
"Ove wa tjiti tjike nao?" Vusi wa riri. "Ei ndo ra ri orotjikuki. Otjikuki tja sokurira tjorukupo romuṱena kwandje. Omuṱena kwandje ma katja vi nao tji pe hi na otjikuki tjorukupo?"

##
Ovazondona va ningire ondjesiro kokutoka Vusi. "Kamaatu yenene okuvatera na ihi otjikuki, posiya twara okati okaṱaṱero inga komuṱena kwoye," umwe wavo wa tja. Vusi wa kaenda komeho nouyenda we.

##
Mondjira wa hakaene novarumendu vevari ovatunge vozondjuwo.."Mape ya atu ungurisa okati koye okakukutu nawa ngo?" umwe wavo wa pura. Posiya okati kaka ri okakukutu nawa okutunga na ko nu oko ake teka.

##
"Ove wa tjiti tjike nao?" Vusi wa riri. "Okati ngo ka ri otjiyandjewa komuṱena kwandje. Ovapore wovihape ve ndji pe okati ngo mena rokutja va teya ei nda ri amari kaungura otjikuki. Otjikuki tji tja ri amatji sokurira tjomukandi. Nambano kape na ei, kape na otjikuki, nu kape na otjiyandjewa. Omuṱena kwandje ma katja vi?"

##
Ovatunge va ningire ondjesiro kutja va teya okati. "Kamaatu yenene okuvatera notjikuki, posiya twara ehozu ndi komuṱena kwoye," umwe wa tja. Vusi wa kaenda komurungu nouyenda we.

##
Mondjira, Vusi wa hakaene nomuṱuta nongombe. "Ehozu raye etjate nao, kape na okuya e humbura kaṱiṱi?" ongombe ya pura. Nungwari indi ehozu ra tjata ngandu ndi ongombe tji ya ri arihe okumana.

##
"Ove wa tjiti tjike nao?" Vusi wa riri. "Ehozu ra ri otjiyandjewa komuṱena kwandje. Ovatunge ve ndji pe ehozu ndo mena rokutja va teya okati kovapore vovihape. Ovapore vovihape ve ndji pe okati mena rokutja va teya ei rotjikuki tjomuṱena kwandje. Otjikuki tja sokurira tjorukupo rwomuṱena kwandje. Nambano kape na ei, kape na otjikuki, nu kape na otjiyandjewa. "Omuṱena kwandje ma katja vi?"

##
Ongombe ya ningire ondjesiro kutja ya ri nomunenetima. Omuṱuta wa munu kutja Vusi nga twaerere ongombe otja otjiyandjewa komuṱena. Nu Vusi wa kaenda komurungu.

##
Nu ongombe ya tupuka okuyaruka komuṱuta moiri indji oyeriro rongurova. Nungwari ingwi Vusi wa pandjara mouyenda we mbwi. Eye pomukandi womuṱena wa kavaza a kwa toko. Ovaṋangwa tjandje va utu okurya.

##
"Me tjiti vi nai?" Vusi wa riri. "Ongombe ndja tupuka ondja ri otjiyandjewa, tji tja pimbi ehozu ndi mba pewa i ovatunge. Ovatunge ve ndji pe ehozu mena rokutja va teya okati kovapore vovihape. Ovapore vovihape ve ndji pe okati mena rokutja va teya ei rotjikuki. Otjikuki tja sokurira otjorukupo. Nambano kape na ei, kape na otjikuki, nu kape na otjiyandjewa."

##
Omuṱena wa Vusi we ripura kaṱiṱi, nu arire tja tja, "Vusi muṱena kwandje, ami tjiri hi nokurikenda noviyandjewa. Ami hi nokurikenda notjikuki! Ami mbi na ohange. Nambano riveta ozombanda zoye inḓa ozombwa nu tu yoroke pamwe meyuva ndi!" Nu Vusi wa tjiti nao.

##
* License: [CC-BY]
* Text: Nina Orange
* Illustration: Wiehan de Jager
* Translation: Angelika Tjoutuku & Asnath Mundjindjiri
* Language: hz
