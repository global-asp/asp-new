# Okasinona

##
Pa ri nokakazona ku ka tenga po okumuna imbwi omuhapo omukumise kokure.

##
Omuhapo tji we ya popezu, oko ka muna kutja omukazendu omuṱumba womayuva nga susupara.

##
Nohoṋi nouvanḓe, okakazona ka ryama popezu na ingwi omukazendu. "Ngatu muese ma kare puna eṱe." ovandu vokakazona ngo va zuvasana nao. "Eṱe matu ve tjevere nawa nokanatje ke."

##
Okanatje nambano ke ri mondjira. "Undura!" "Etee ovirare!" "Omeva!" "Unduuuuuura!!!"

##
Nu tji va munu inga okanatje, ovandu ave purukuta nave uruma tjinene. "Okasinona?!"

##
Ovandu ave utu okupatasanisa. "Ete twa tjere matu ṱiza nokutjevera omukazendu ngwi nokanatje ke, nu otji matu tjiti," tjiva va tja. "Ovo mave tu yetere oseve!" varwe va tja.

##
Tjimanga ingwi omukazendu we kerimuna tja sewa erike rukwao. Eye wa temenwe kutja okanatje ke okahimise nga nge ke tjite vi. Eye wina wa kuminwe kutja nge ritjite vi.

##
Korusenina eye wa ṱokuyakura kutja oko okanatje ke nu eye oina.

##
Nambano, nandaku okanatje make kara okaṱikona nao, atja rira omuano warwe. Nungwari okasinona nga ke kura nake kuru nga tji ke hi na okusora okuverekwa rukwao. Nandarire kutja oko ka rora omiano avihe, kaake yenene okuritjinda otjomundu. Ina potuingi aa kara a urwa nu e nombameno. Porumwe eye ee ke ungurisa oviungura mbya sokuungurwa i ovipuka.

##
Omangongwaneno nomazenge vye ritunga moukoto wa Kasino. Eye kaa yenene okutjita hi poo hina. Eye kaa yenene okukara nai poo okukara nao. Eye wa pindika ngandu ndi eyuva rimwe tja veta ina omuse ne mu wisire pehi.

##
Kasino wa ṱohoṋi tjinene. Eye wa tupuka hakahana okuzapo na i kehi rokokure.

##
Tja kakurama tjandje kwa zorere nu Kasino wa pandjara. Hii Hii?" Eye wa hokorisa indji onḓorera. "Hiii Hiii?" oyo ai mu hokorere wina. Eye wa ri erike. Eye we rihuhuta otjokambere, a rara ozomboṱu ozonde nu ozonḓeu.

##
Kasino wa yanḓimuka na munu omurumendu wambangu omukururume ngu me mu tara. Eye wa tara momeho womukururume ngwi ne mu pe omaundjiro omape.

##
Kasino wa kakara pamwe nomukururume ngwi neye e mu hongo omiano pekepeke vyokurihupisa. Ovo aave vaterasana nokuyora pamwe.

##
Omuhuka umwe, omukururume wa ningirire Kasino kutja me mu tware kondomba yondundu.

##
Kombandambanda mokati kovikamba owo arire tji va rara. Kasino a roto kutja ina wa vera nu me mu isana. Nu tja yanḓimuka ...

##
... ovikamba vya zenga pamwe na indi epanga re, omukururume.

##
Kasino nambano ma tjiwa kutja nga tjite vi.

##
Kasino wa kavaza ina ama ririre omuatje we ngwa pandjara. Rutenga ve tji tarasana orure. Kuzamba ave rivarangasana oupame.

##
Okasinona na mamaa wako kara pamwe nokupaha omiano omingi vyokuhupa pamwe. Kouṱiṱiṱiṱi, ovazamumwe varwe va kotoka okuye okutura.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Angelika Tjoutuku & Asnath Mundjindjiri
* Language: hz
