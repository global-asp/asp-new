# Ongwaye ozonḓuu tji ze hi na omainya

##
Eyuva rimwe, Kapi wa ri ama kaenda meṋe yonḓonḓu.

##
Nḓuu wina wa ri mbo, ame rinana nokurya ehozu engirine nda hapuka nawa.

##
Nḓuu ke na pa muna kutja Kapi wina u ri mbo nu ouhumandu arire tja yaterere Kapi kombaze. Kapi arire tja rokohere mu Nḓuu. "Nḓuu oove ko nakumuna kutja we ndji yata kombaze?"

##
Nḓuu wa ningira ondjesiro ku Kapi, " Arikana ndji isira. Tjiri hi ku mwine. Arikana ndji isira!" Kapi ka puratenene ko nu wa rokohera mu Nḓuu, "Wa tjitire wina! Eyuva rimwe mo tji munu ko! Tarera uriri!"

##
Kapi wa ire ku Muriro na tja, "Kanyose Nḓuu tja piti momeva okukarya ehozu. Eye we ndji yata! "Muriro wa zira, "Kape noumba, panga randje Kapi. Me tjiti imba ove pu wa heye."

##
Kombunda, Nḓuu ngunda ama ri ehozu kokure nonḓonḓu, tjimanga, "Tetetetete!" Muriro wa rundu tjinene. Orutetemo aru utu okunyosa omainya wa Nḓuu.

##
Nḓuu wa uta okurira na tupuka okukahita momeva. Omainya we ayehe ya nyosiwa i omuriro. Nḓuu wa rira na riri. "Omainya wandje ya nyosiwa i omuriro!" Omainya wandje omawa ayehe ya vauka!"

##
Kapi wa ri nohange kutja omainya wa Nḓuu ya vaurwa i omuriro. Okuza keyuva ndo, mena rokutira omuriro, Nḓuu ka roro okukara kokure nomeva.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Angelika Tjoutuku & Asnath Mundjindjiri
* Language: hz
