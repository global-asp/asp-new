# Okutjaara mOzambezi

##
Owo ya ri omahatenya nga hanyanya nawa. Ovasukona va Lusese va ri ava woronganene kehi yomuti imbwi Omusikili mOkapirivi.

##
Omaraka wondjoroka yavo aaye zuvaka apehe motjirongo. Ovo aave isana omapanga wavo. “Nakamwu, ami me ku undju.” “Chaze hakahana.” “Silume! Indjo!” 

##
Maria aa yevayeva Ntwala. Ntwala ongwee ve twara kokukatjaara Osondaha aihe. “Ntwala!Ntwaleee! Ntwalaaa! Ntwalooo! “ eye wa asana.

##
Ntwala wa ravaera okuza munda mbwina wotjirongo. “Owami ngw! Me undju eṋe.”Ovakazona avehe va tupukire ku ye.

##
“Ndino mwa rongere mamu vanga okukatjaara?” Ntwala we ve pura. “Ii,” ovo va ravaerere nondjoroka ngunda auhe ama tukatukire kokarama kumwe. 

##
Ngunda amave kawondja okuyenda konḓonḓu Ntwala we ve serekarera ovihambarere. “Tu serekarera ihi tjotjirongo tjetu tji tja pupirwe, ovo va ningira. “Tu serekarera ohunga naKahaandje na Kaima.”

##
Meṋe yonḓonḓu pa ri nOmurunga omunene omutwezu. Ovakazona va uta okupahera Ntwala erunga indi enenenene.

##
“Ami mba munu indi enenenene,” Joy wa ravaera. Eye wa yandja erunga re ku Ntwala.

##
“Naa kaendee mu katjaare,” Ntwala wa raera imba ovakazona. Ovo va tupuka okukahita momeva ngunda amave ṱinaṱina nokuura indu outarazu womeva wonḓonḓu ya Zambezi tji we ve ṱunu kotutu.

##
Ntwala wa kurama pomukuro wonḓonḓu. Eye ma tjevere ozongandu. Ma tarerere ovakazona imba ovanene tji mave tupuka orena nokuriumba momeva. Ma tarere ovakazona imba ovaṱiṱi tji mave tono omeva nokurihonga okutjaara.

##
“Nai oruveze rwotjirarakaneno,” korusenina eye wa ravaere. “Kuramee moruteto” Eye wa tooora erunga indi enenenene. Eye we ri umbu momeva kokure pa yandera. 

##
Iimwe, imbari, indatu. TWENDEE! Ovanatje va tukupka komeva nave tjaara okuyenda kerunga. Ntwala we ve tarera. 

##
“Owami omutenga!” Maria na Chaze va ravaerere tjimwe. “Amuyevari oweṋe ovatenga,” Ntwala wa ravaera.

##
“Ami me vanga otjirarakaneno tjomatjaaerero tji ka yende rukwao,” Maria wa tja. “Pe ri nawa!” Chaze wa tja. “Ngatu tjite nao, Ntwala?” ovakazona imba ovarwe va ningire.

##
“Kuramee moruteto,” Ntwala we ve raere. Eye wa toora erunga na umbu kokure pa yandera. 

##
“Iimwe, imbari, indatu. TWENDEE!” eye wa ravaere. Ovanatje va purukutire momeva nave tupuka kerunga. Ntwala we ve tarera. 

##
“Owami omutenga!” Chaze wa ravaere. Maria a zu ko kokutjaara. “Chaze wa taara,” Ntwala wa tja. “Wa ungura nawa tjinene, Chaze. Nambano opuwo ngatu yende konganda.”

##
Ovanatje va kaenda konganda pamwe na Ntwala.”Tu serekarera ovihambarere, Ntwala,” ovo va ningira. Ovo va suvera okupuratena ovihambarere.

##
Maria wa honinine Chaze okuza kongotwe ne mu undurire pehi. Chaze wa uta okurira. “Ina ya Chaze me ku tono,” Joy wa raere Maria. 

##
“Maria! Ongwaye tji wa tono Chaze? Ntwala wa pura, “Eye wa taara mokutjaara. Kape kaendere nawa,” Maria wa tja.

##
Ntwala wa ningira ovakazona avehe okuhaama motjiwongo.”Otjiuru tjosikore tje tu raera kutja vi?” eye wa pura. “Kanawa okurwa. Ovandu mbe rwa ve sokuverwa,“ Nakamwu wa tja. 

##
“Mari nga ningire ondjesiro,” Namasiku wa tja. “Chaze nga yarure omatoneno ngo mu ye,” Joy wa tja. “Kako, kanawa okutonasana,” Ntwala wa tja. 

##
Ntwala wa tja, “Ami me munu kutja Maria Osondaha ndji mai ya ka sokukatjaara.” Maria wa rira omipupo vyomahoze. “Ndji..ndji..ndji isira Chaze. Ndji isira tji mbe ku hihamisa. Ami hi mee roro okuhihamisa omundu rukwao,” eye we riyaya.

##
“Ami mbe ku isire,” Chase wa tja ne rivaranga mu Maria. Eṱe na Maria matu i pamwe koyeṋu,” Ntwala wa tja ku Chaze. “Maria wina ma sokukaningira ondjesiro ku nyoko.”

##
Maria wa tja ku ina ya Chaze, “Ami mba hihamisa Chaze mena rokutja wa taara orena. Ndji isira. Chaze epenga randje, kari nawa okumuhihamisa.”

##
OserekazeSibungo ya puratene ku Maria. “Ove wa zunḓa Maria, kanawa okuhihamisa ovandu. Ami mbe ki isire.” Oserekaze Sibungo ya raere Ntwala, “Oove omunane omuwa.” 

##
Mrs Sibubgo wa hungire ku na ovanatje avehe.”Ntwala we ripura nomberero ombwa ku Maria. Eye wa hihamisa Chaze mena rokutja wa pandjara ombatasaneno yokutjaara. Okutja eye ke nakuuhara ama kara norupa mombatasaneno rukwao.”

##
Nu Mama,” Chaze wa meṱameṱa. Ami hi nakuvanga kutja Maria ma kare ponganda Osondaha. Me vanga kutja tu kapatasane mokutjaara rukwao!”

##
* License: CC BY-NC-SA
* Text: Imelda Lyamine, Albius Chunga Mulisa, Maria Simasiku, Florence Habayemi Shitaa
* Illustration: Kleopas Jambeinge
* Translation: Angelika Tjouṱuku, Asnath Mundjindjiri
* Language: hz
