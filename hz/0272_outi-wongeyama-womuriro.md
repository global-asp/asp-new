# Outi wongeyama womuriro

##
Ehungi ndi ra za kokure rukuru tjinene ngunda ovandu novipuka ava turire pamwe. Omayuva ngo ovandu kava ri nousemba wokuyakisa omuriro. Ovikurya vyavo aave ri kauvihu. Ongeyama aiyerike ondja ri nousemba wokuyakisa omuriro.

##
Okutja ovandu novipuka otji ve ya pamwe okupaha ondunge. "Matu yenene okutjita vi kutja tu kambure omuriro kongeyama kutja tu tereke ovikurya vyetu?" ovo va pura. Ovo va undja ngandu ngurova nave utu okuimbura nokuimbura, okutona ozongwise nokutona ozongwise amave isanasana. "Indjee tu punde pamwe! Indjee tu punde pamwe! Indjee tu punde pamwe!"

##
Ovipuka ovingi vye ya okuza movihwa navi utu okuimbura nokupunda. Ongeyama ya eterera outi wayo womuriro. Oyo ya zeya outi, ai zeye nokuzeya. Tjimanga pa uta okupita okamwise okaṱiṱi. Ongeyama ya rurumisa inga okamwise nu ai twa po ehozu ekukutu. Okamuriro okaṱiṱi ka uta okuyaka nu ovandu avehe ave twa ko ozonguṋe. Tjimanga ovo va uta okupunda okukondoroka omuriro.

##
Okapi oku ka ri novineya notjikara. Ovandu ave ke raere, "Ngunda eṱe amatu imbura nu ongeyama amai pundu pamwe na eṱe, ove hakana imbwi outi wongeyama womuriro nu u tupuke. Ouhumandu eye ke na pa kaseka tjinga Katjikeama e mu kambura na kotora imbwi outi we womuriro.

##
Ongeyama ya imbura amai rihivi: "Ku ami kape novirwi. Ami hi nouzeu. Ami me yenene okumurya nomainya, ami me yene okumurya nokuhina omainya. Ami hi nouzeu. Amuhe oweṋe ovikurya vyandje."

##
Omenye ondjaai yenene okutupuka nokutuka. Ovandu ve i raera, "Ngunda indji ongeyama amai pundu nokuimbura pamwe na eṱe, ove hakana imbwi outi wayo womuriro nu u tupuke."

##
Ovo ngunda amave imbura nokupunda, Kamenje wa hakana imbwi outi womuriro neye wa tuka na hiti mokuti. Nungwari Katjikeama wa tja, "Ongwaye tji mbi hi na okuzuva oukoti wa Kamenje mbu mau tja Klepeti-klop klepeti-klop kongotwe yandje.

##
Ongeyama ya vinguruka nu ai munu omenye ndji mai tupuka okuyenda mokuti na imbwi outi wayo womuriro. Oyo ya rambera indji omenye, ai i kambura nu ai kotora imbwi outi wayo womuriro.

##
Kuzamba ovandu ave hokorisasana. "Ngatu ningire Kambambi. Eye okaṱikona nu u tupuka tjinene. "Kambambi," ovo va tja, "ngunda Katjikeama ama pundu nokuimbura pamwe na eṱe, ove hakana imbwi outi womuriro nu u tupuke okukazenga."

##
Ngunda amave pundu okukondoroka omuriro, Kambambi wa hakana imbwi outi womuriro na tupuka mokuti. Katjikeama wa tja, "Ongwaye tji mbi hi na okuzuva Kambambi ama wono-nokuwona kongotwe yandje?" Eye wa vinguruka na munu inga okambambi ku make tukatuka okuyenda mokuti. Ongeyama ye ke kambura nu ai kotora imbwi outi wayo womuriro.

##
Rukwao, ongeyama ya imbura eimburiro rayo rokurihiva. Ku ami kape novirwi. Ami hi nouzeu. Ami me yenene okumurya nomainya, Ami me yenene okumurya nokuhina omainya. Ami hi nouzeu. Amuhe oweṋe ovikurya vyandje."

##
Oh, ovandu va tjeme, "Otjipuka tji matji tu vatere ootjiṋe? Ombo ondji na omarama omare pu eṱe atuhe, ngarire ndji twa ningire." Ovo va handjaura ondunge aihe kombo noyo otjikando hi arire ndja hakana imbwi outi wa Katjikeama womuriro.

##
Ongeyama ya tja, "Ongwaye tji mbi hi nokuzuva okaraka kombo ku make imbura okuṱina rukwao? Eye wa yevayeva, a munu indji ombo na rambere.

##
Kombunda yoruveze orure, ongeyama ya kotokere nomurungu mbwa urwa, ingwi Kambo wa ri notjikara pu ye. "Okuza peyuva ndo," eye wa tja, "Ami hi nakumwesa. Ami me mu yeve nokumuramba nokumurya!" Okutja ongeyama opu ya utira okurira omunavita waavehe novandu opu va mwina ousemba wokukara nomuriro.

##
* License: [CC-BY]
* Text: Traditional San story
* Illustration: Manyeka Arts Trust
* Translation: Angelika Tjouṱuku, Asnath Mundjindjiri
* Language: hz
