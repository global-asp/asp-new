# Anansi nOndjiviro

##
Rukurukuru tjinene ovandu kava ri nondjiviro. Ovo kaave tjiwa okukuna ovikunwa, poo okuungura ozombanda, poo okuungura oviṋa povitenda. Okutja mukuru wavo ngwa ri Nyame ongwa ri nondjiviro aihe kombanda meyuru. Eye ee i ṱizire monyungu yomunoko.

##
Eyuva rimwe, Nyame a munu kutja onyungu yondjiviro ma yandja ku Anansi. Otjikando atjihe Anansi tja natere monyungu, ee rihongo otjiṋa otjipe. Eye aa tjaterwa tjinene!

##
Anansi womunenetima we ripura, "Onyungu ndji me kahoreka nawa kombanda yomuti omure. Okutja oyo mai rire oyandje erike!" Eye wa tunga orungovi orure na manga monyungu yomunoko na manga kezumo re. Eye wa uta okuronda komuti. Nungwari kari oupupu okuronda komuti nonyungu ndji mai mu vete kozongoro.

##
Oruveze aruhe omuzandona wa Anansi wa kuramene kehi yomuti nokumutarera. Eye arire tja tja, "Hapo ke nokurira oupupu indji onyungu tji wa kutu ketambo roye?" Anansi arire tja kutu indji onyungu yomunoko ndje ura nondjiviro ketambo re, nu tjiri ai rire ombupu.

##
Tjimanga eye wa kavaza kondomba yomuti. Kuzamba arire tja hirimana kaṱiṱi ne ripura, "Ami owami ngu mba sokukara nondjiviro aihe, nu nambano omuzandu wandje ongu nozondunge pu ami!" Anansi wa pindikire tjinene nu arire tja umbu indji onyungu yomunoko pehi.

##
Oyo ai kanyanyaukira pehi. Ovandu avehe otji va haṋasana indji ondjiviro. Okutja ovandu otji ve rihonga ouṱuta nokukuna, okuungura ozombanda, okuungura oviṋa povitenda noviṋa vyarwe ngamwa ovandu mbi ve tjiwa okutjita.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Angelika Tjoutuku & Asnath Mundjindjiri
* Language: hz
