# Ohunguriva norukoze

##
Rukuru tjinene, Hunguriva na Rukoze va ri omapanga. Ovo aave hupu pamwe mohange pu na ozonḓera zarwe. Azehe tjandje kaaze tuka.

##
Eyuva rimwe, tjandje mehi mwa ri ourumbu tjinene. Rukoze otjaa kaenda kokure tjinene okukatjinga ovikurya. Eye aa yaruka a urwa tjinene. "Mape sokukara omuano omupupu wokukaenda omukato omure!" eye wa tjere.

##
Tji va za nokusuva nawa uṱuku, Hunguriva wa ri nondunge ombaera. Eye wa uta okuwonga omainya ayehe nga poka kozonḓera zarwe omapanga wavo. "Ngatu ye yatate kumwe kombanda yomainya inga owetu oveni," eye wa tjere. "Ngahino mape tjiti kutja okuwondja omukato omure ku rire okupupu."

##
Rukoze erike ongwa ri nonane motjirongo, okutja arire ngwa tenge po okuyatata. Eye we riyatatera ependa rovivava oviwa na tuka kombanda ya Hunguriva. Hunguriva arire tja yazema indji onane nu tjimanga a urisiwa i okuyatata. Eye wa isire indji onane kombanda yotjikesa na i kokombeisa okukaṱunina ovanatje ve ovikurya.

##
Nungwari ozonḓera inḓa ozarwe za munine Rukoze tji ma tuka okuyenda. Ozo za ningirire Hunguriva okuzeyazema onane kutja wina ze riyatatere ovivava. Tjimanga pa karere nozonḓera ozengi nḓu matuka apehe meyuru.

##
Okutja onḓera indji osenina tji ya kotora onane ndji za yazemene, Hunguriva kapa ri. Ounatje otji wa kambura indji onane nu au utu okunyandisa. Ehore tji ra kuhu, owo au isa indji onane meheke.

##
Kombunda mapeta Rukoze otja kotokere. Eye wa pura kutja onane ye i ri pi ma ṱune na yo omainya tjiva nga harahara mouyenda we. Hunguriva wa tara potjikesa. Eye wa katara mokombeisa. Eye wa katara morupanda. Nungwari indji onane kaya ri po.

##
"Arikana ndji pa eyuva rimwe uriri," Hunguriva we rihekere. " Kuzamba u ṱune ovivava vyoye nu u tuke rukwao okukapaha ovikurya." "Eyuva rimwe uriri," Rukoze wa zirire. "Tji u ha mwine onane yandje okutja mo ndji pe okazerona koye kemwe otjotjisuta.

##
Rukoze tja kotoka eyuva indi orarwe, wa vaza Hunguriva ama para ehi, okupaha onane, nungwari indji onane kaya ri po. Okutja Rukoze wa rauka tjimanga pehi na hakana kemwe kouzerona. Eye we ke twara. Okuzambo ngamba Rukoze tji me ya mbo, aa vaza Hunguriva ama para ehi okupaha onane.

##
Otjizire tja Rukoze tji tja takauka pehi, Hunguriva u rakiza ouzerona we. "Virukee porutjandja mbo." Nu owo au pimbi: "Eṱe kaweṱe omayova. Matu tupuka."

##
* License: [CC-BY]
* Text: Ann Nduku
* Illustration: Wiehan de Jager
* Translation: Angelika Tjoutuku & Asnath Mundjindjiri
* Language: hz
