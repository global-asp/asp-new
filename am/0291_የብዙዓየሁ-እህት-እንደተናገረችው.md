# የብዙዓየሁ እህት እንደተናገረችው

##
አንድ ቀን ጠዋት ብዙዓየሁን አያቱ ጠሩትና፣ "ብዙዓየሁን፣ እንካ ይህንን እንቁላል ለወላጆችህ ውሰድላቸው። ለእህትህ ሰርግ ትልቅ ኬክ መስራት ይፈልጋሉና።" አሉት።

##
ወደወላጆቹ ዘንድ እየሄደ እያለ ብዙዓየሁ ሁለት ልጆች ፍራፍሬ ሲለቅሙ አገኘ። አንደኛው ልጅ የብዙዓየሁን እንቁላል ወሰደና ወደዛፉ ወርውሮ አጋጨው። እንቁላሉም ተሰበረ።

##
"ምንድነው ያደረከው?" አለ ብዙዓየሁ እያለቀሰ። "እንቁላሉ እኮ ለኬክ መስሪያ ነበር። ኬኩ ደግሞ ለእህቴ ሰርግ ነበር። አሁን እህቴ የሰርግ ኬክ አለመኖሩን ስታውቅ ምን ትላለች?"

##
ልጆቹ ብዙዓየሁን በማናደዳቸው አዘኑ። "እንግዲህ ኬኩን በመስራት ማገዝ አንችልም፤ ቢሆንም ግን ለእህትህ የሚሆን ምርኩዝ ይሄው።" አለ አንደኛው። ብዙዓየሁ ጉዞውን ቀጠለ።

##
እየተጓዘ እያለም ሁለት ሰዎች ቤት ሲሰሩ አገኘ። "ይሄን ጠንካራ ምርኩዝ (በትር) መጠቀም እንችላለን?" ጠየቀ አንደኛው። ነገር ግን እንጨቱ ለግንባታ የሚሆን ጠንካራ ስላልነበር ተሰበረ።

##
"ምን ማድረጋችሁ ነው?" ብዙዓየሁ አለቀሰ። "በትሩ እኮ ለእህቴ ስጦታ ነበር። ፍራፍሬ ለቃሚዎቹ የኬክ መስሪያውን እንቁላል ስለሰበሩብኝ በምትኩ የሰጡኝ ነበር። ኬኩም ለእህቴ ሰርግ ነበር። አሁን ግን ምንም እንቁላል፣ ኬክም ሆነ ስጦታ የለም። እህቴ ምን ትል ይሆን?"

##
አናጺዎቹም በትሩን ስለሰበሩበት አዘኑ። "እንግዲህ ኬክ በመስራት አላገዝናችሁም፤ ባይሆን ይህ የቤት ክዳን ለእህትህ ይሁን" አለ አንደኛው። ብዙዓየሁም መንገዱን ቀጠለ።

##
በመንገዱም ላይ፣ ብዙዓየሁ አንድ ገበሬና ላም አገኘ። "እንዴት ጣፋጭ ቄጤማ ነው፣ እንደው ጥቂት መብላት እችል ይሆን?" ላሟ ጠየቀች። ቄጤማውም ጣፋጭ ስለነበረ ላሟ ሁሉንም በላችው!።

##
"ምን ማድረግሽ ነው?" ብዙኣየሁ አለቀሰ። "ቄጤማው እኮ ለእህቴ ስጦታ ነበር። አናጺዎቹ ምርኩዜን ስለሰበሩ በምትኩ የሰጡኝ ነበር እኮ። ምርኩዙንም ፍራፍሬ ለቃሚዎች እንቁላሌን በመስበራቸው ምክንያት በምትኩ የሰጡኝ ነበር። እንቁላሉም ለእህቴ ሰርግ ነበር። አሁን እንቁላል የለም፣ ኬክም የለም፣ ስጦታም የለም። እንግዲህ እህቴ ምን ትል ይሆን?"

##
ላሟም አዘነች ተስገብግባ ስለበላችበት። ገበሬውም ላሟ ለብዙዓየሁ እህት ሰርግ ስጦታ ሆና እንድትሄድ ተስማማ። ስለሆነም ብዙዓየሁ ተሸከማት።

##
ነገር ግን ላሟ ወደገበሬው ዘንድ ተመልሳ እየሮጠች ሄደች። ብዙዓሁም ባዶውን ቀረ። ከእህቱም ሰርግ በጣም ዘግይቶ ደረሰ። እንግዶቹም መመገብ ጀምረው ነበር።

##
"ምን ይሻለኛል?" አለ ብዙዓየሁ እያለቀሰ። "ሮጣ የሄደችው ላም ስጦታ ነበረች፣ አናጺዎቹ በሰጡኝ ቄጤማ ፋንታ። አናጺዎቹም ቄጤማውን የሰጡኝ ፍራፍሬ ለቃሚዎቹ የሰጡኝን በትር ስለሰበሩብኝ ለዛ ማካካሻ ነበር። ፍራፍሬ ለቃሚዎቹ በበኩላቸው ያንን በትር የሰጡኝ ለሰበሩብኝ የኬክ ማዘጋጃ እንቁላል ምትክ ነበር። ኬኩ ደግሞ ለሰርጉ ነበር። አሁን እንቁላል የለም፣ ኬክም የለም፣ ስጦታም የለም።"

##
የብዙዓየሁ እህትም ትንሽ አሰብ አደረገችና እንዲህ አለች፦ "ወንድሜ ብዙዓየሁ፣ ስለስጦታ ምንም ግድ የለኝ። ስለኬክም ቢሆን እንዲሁ! ሁላችንም እዚህ በአንድ ላይ አለን። በዚህም ደስተኛ ነኝ። አሁን የክት ልብስህን ልበስ እና ይህን ቀን እናክብር!" እናም ብዙዓየሁ ያደረገው ይህን ነበር።

##
* License: [CC-BY]
* Text: Nina Orange
* Illustration: Wiehan de Jager
* Translation: Dawit Girma
* Language: am
