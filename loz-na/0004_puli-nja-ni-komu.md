# Puli, Nja ni Komu

##
Puli, Nja ni Komu neli balikani babatuna. Zazi leliñwi baanga musipili ka mota.

##
Asebafitile kwa mafelelezo a musipili wabona, muzamaisi wa mota aba bulelela kuli balifele musipili. Komu sa itifela.

##
Nja ya lifa tifo ye fitelezi hanyinyani, kakuli neisina masheleñi anaswanehela.

##
Muzamaisi wa mota asabata kufa Nja masheleñi ayona ana fitelezi, Puli yamata kusina kulifa sesiñwi.

##
Muzamaisi wa mota na nyemile hahulu. Sakwaeza mota kutokwa nikufa Nja masheleñi ayona.

##
Kikabaka leo, neba kacenu nja imatelanga kwa mota kuyonangela mwahali kubata muzamaisi ya sanani masheleñi ayona.

##
Puli yamatanga haiutwa mulomo wa mota. Ya saba kuli ikatamiwa kabaka la kusalifa masheleñi anzila.

##
Mi komu hainataba mota ni haifita. Komu inganga nako kutula mukwakwa kakuli iziba kuli neilifile tifo ya nzila yayona ye kwanile.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Christabel Songiso, Akombelwa Muyangana
* Language: loz-na
