# Peu yenyinyani: Likande La Wangari Maathai

##
Mwa munzi wa kwa tuko alilundu la Kenya kwa upa wa Africa, mwanana wa musizani nabelekanga mwa masimu ni bo mahe. Libizo lahae neli Wangari.

##
Wangari nalata hahulu kuba fande. Mwa simu ya lico ya lubasi lwahae na limanga ka sabule. Nacezi tupeu totunyinyani mwa mubu.

##
Kalulo ya lizazi yanalata hahulu neli manzibwani. Hase kubile lififi hahulu kuli hasabona licalo, Wangari naziba kuli neli nako yakuya kwa ndu. Nakona kulatelela nzilanyana yeneifita mwa masimu, kusila linuka inze aya.

##
Wangari neli mwana yanatalifile mi nanyolezwi kuya kwa sikolo. Kono bo mahe ni bo ndatahe nebabata kuli asike akena sikolo mi abatuse fandu. Hana kwanisize lilimo ze keta lizoho ka ze peli, kezelaa hae asusueza bashemi kumulumeleza kuya kwa sikolo.

##
Nalata kuituta! Wangari aituta zeng'ata mwa libuka zanabalanga. Naezize hande hahulu kwa sikolo kuli mane bakona kumumema kuli ayo itutela kwa naha ya United States of America. Wangari nanyakalalile hahulu! Nabata kuziba zemu zeng'ata za lifasi.

##
Fa sikolo sesipahami sa American Wangarii naitutile lika zenca zen'gata. Naitutile licalo ni molihulela. Nahupulanga ni mwanahulela: kubapala lipapali ni likezeli zahae mwa muluti wa likota za mishitu ye minde ya Kenya.

##
Mwanaitutela hahulu, ki mwana lemuhela kuli walata batu ba naha Kenya. Nabata kuli babe babatabile ni kulukuluha. Mwanaitutela hahulu, kimwana hupulelanga kwa ndu yahae mwa Afrika.

##
Hasa felize lituto zahae, akutela kwa Kenya. Kono naha yahae nese icincize.Masimu amatuna na ambekile sibaka sesituna. Basali nebasina likota zaku apeisa. Batu nebanyandile mi banana nebashwile tala.

##
Wangari nazibile zakueza. Aluta basali mwa kucalela likota kuzwa kwa lipeu. Basali neba lekisa likota ni kuitusisa mali kubonela mabasi abona mi nebatabezi hahulu. Wangari nabatusize kuli baikutwe kuba ni mata ni kutiya.

##
Nako hainze ifita, likota zenca zenecezwi selihula kueza mishitu mi nilinuka zakala kububa hape. Ling'usa la Wangari la zibahala mwa linaha za Africa. Kacenu, likitikiti za likota lihulile kuzwelela fa peu ya Wangari.

##
Wangari nabelekile katata. Batu mwa lifasi kaufela nebalemuhile mi bamufa mupuzo otumile. Ubizwa Nobel Peace Prize mi neli yena musali wapili mwa Africa kuamuhela mupuzo woo.

##
Wangari natimezi mwa 2011, kono lumuhupulange nako kaufela alubona kota yende.

##
* License: [CC-BY]
* Text: Nicola Rijsdijk
* Illustration: Maya Marshak
* Translation: Christabel Songiso, Akombelwa Muyangana
* Language: loz-na
