# Luwawa ni lizazi

##
Kale koo, nekunani Luwawa ya buzwa ni bukuba. Napila ni bondatahe babasupezi mwamushitu wa Kalahali.

##
Kakusasana omunwi, Luwawa yana supezi azuha ni kuyo fumana mwana hae wa mushimani inge alobezi mwa lizazi. Lico nelisika lukiswa kale mi lingu nelisali mwamulaka! " Mushimani, unani buzwa luli! zamaya uyo bata musali wakunyala. Na nisupezi kuli nikuno kubabalela" kubulela ndatahe Luwawa. Luwawa atula ni kuisa lingu kwa kufula.

##
Mwamushitu, abona sika sesi benya fa lice. Asuta ni kusuta hape kwa licwe. Mwana sutela kona mo kubenya mone kubonahalela bunde. Mwendi kona yeneli musalahae?

##
"Uyomunde," kubulela Luwawa kwa kubenya. " kono kiwena mañi? kiñi hauinzi unosi?" "Ni Lizazi," kualaba kubenya. " Lubasi lwaka neluni siile halututa kuya kwapili. Nebasalati kunishimba, nicisa hahulu."

##
Luwawa ali, " kono uyomunde hahulu! nikaku shimba. nika kuisa kwandu uyobona bondate." "ohoo, wakona kunishimba. kono usike wa tongoka hanikaku ciseza," kubulela lizazi.

##
Kacwalo Luwawa abeya Lizazi kwa mukokoto ni kukala lieto lakuya kwandu. Hakusika fita nako yetelele, Lizazi lakala kucisa boya bwa Luwawa. " nikupa kuli utuluhe kwa mukokoto waka, nibata kupumula" kubulela Luwawa. Mukokoto wahae ne u utwa hahulu butuku kuli nasakoni nihaike kuzamaya. "Zamaya feela!" kubulela Lizazi. " Ni kubulelezi kuli usike wa tongoka!"

##
Luwawa atobona sisindimwa mwanzila. Ahohoba mwatasa sisindimwa kuli Lizazi mwendi likawa. 

##
kono sisindimwa sa fala litalo ni boya kwa mukokoto wahae mi za siyala kwamulaho ni lizazi.

##
Boya bobunca nebusaswani kwamubala ni bone buinzi famubali kaufela. Mibala ye shutana ihupulisanga Luwawa kusaba sikuba hape.

##
* License: [CC-BY]
* Text: Traditional San story
* Illustration: Manyeka Arts Trust
* Translation: Margaret Wamuwi Sililo
* Language: loz-na
