# Makonde a bo kuku babasali.

##
Simu ya miloho ya bo kuku neeli yemakaza, neitezi mabele, mauza ni mwanja. Kono zende kufitisisa kaufela neli makonde. Nekekuli bo kuku babasali nebanani baikulu babang'ata, kwamukunda neniziba kuli nebalata na hahulu. Nebanimemanga kwa ndu yabona hang'atang'ata. Neba nibulelelanga nitukunutu. Kono nekunani kunutu ilimu yene basikanibulelela: kone babuzwisezanga makonde.

##
Zazi lelimu, nabona sizuma sene sibeilwe fa lizazi fande andu ya bo kuku babasali. Aneni buzize bo kuku za musebezi wa sona, kalabo feela yeneni fumani kikuli, "ki kazuma kaka ka mabibo." Kwatuko ya kazuma, nekunani matali a makonde amang'ata ao bo kuku babasali nebafetulanga nako ni nako. Neni bataluli kuziba. "Matali kiyang'i kuku?" Nabuza. Kalabo yene nifilwe fela neli, "Kimatali amabibo."

##
Neku tabisa kubuha bo kuku, makonde, matali a makonde ni sizuma sesituna. Kono bo kuku baniluma ku bo ma kuyoeza sesimu. "Kuku, nakupa, munisiye ni buhe inge mulukisa..." "Usike waba mwanana wa mahanyi, eza zeu bulelelwa," batundamela. Senifunduka inge ni mata.

##
Hanenikutile, bo kuku nebainzi fande kusina sizuma kapa makonde. "Kuku, sizuma sikai, makonde kaufela akai mi likai..." Kono kalabo yeneni filwe feela neli, "liinzi mwa sibaka saka sa mabibo." Neli nto yeneswabisa.

##
Hase kufitile mazazi amabeli, bo kuku baniluma kuyo shimba mulamu wa bona kwa musiyo wa bona. Onafo hanikwaulula sikwalo, naamuhelwa ki munko wobuhali wa makonde abuzwa. Mwa musiyo nekunani sizuma sesituna sa bo kuku sa mabibo. Nesipatilwe hande ki kubo yakale. Seni iapula ni kununka munko womunde kufitisisa.

##
Linzwi la bo kuku lani pundumuna hase banibiza, "Weza sikamani moo?" Uakufe unitiseze mulamu." Seniakufela fande ni mulamu wa bona. "King'i zeumenya?" Bo kuku babuza. Puzo yabona yanilemusa kuli nisa menya kabaka la zeniboni mwa sibaka sabona sa mabibo.

##
Lizazi leli tatami bo kuku habataha kutopotela bo ma, na matela kwandu yabona kuyobona makonde hape. Nekuna ni sikocela sa makonde abuzwize luli. Seninopa lilimu nikulipata mwa ndelesi. Hase nikwahezi sizuma hape, naya kwa mulaho wa ndu nikuyoca likonde kabubebe. Neli likonde lelimunati le nisamba nabe nice fateni.

##
Lizazi lelitatama, bo kuku anebayanga miloho, seni ikuzwa ni nikukena kuyo nangela makonde. Kaufela ona nasabuzwize. Nenisakoni kutuwela kusashimba sing'ata sa makonde amane. Haninze niinyomela kwa munyako, nautwa bo kuku bahotola fande. Senikona fela kupata makonde mwa ndelesi ni kuba fitelela.

##
Lizazi lenelitatami neli lizazi la musika. Bo kuku nebapakezi. Neba isanga makonde abuzwize ni mwanja kuyo lekisa kwa musika. Neni sikaitahanela kuyo bapotela zazi leo. Kono nenisakoni kuicanganisa bona ka nako yetelele.

##
Nako yamanzibwani lizazi leo, nabizwa ki bo ma, bo ndate ni bo kuku. Nenizibile zene banibizeza. Busihu bo aninze nilobezi, naziba kuli anisakona kuuzwa hape, ising'i ku bo kuku, ising'i kwa bashemi baka mi hape sihuluhulu kwabatu basili.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Christabel Songiso, Akombelwa Muyangana
* Language: loz-na
