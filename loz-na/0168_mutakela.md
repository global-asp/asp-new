# Mutakela

##
Pensa neli muzumi yomunde yana cilaukile mwalihalaupa la Kalahali. Nanza kutanga kwahae ni lifolofolo zenunile zeo na fepisa lubasi lwahae kazona. Ne kuna ni nyunywani, yebizwa Mutakela, yeo Pensa nanyolela kuswasa. Boya bwamuhata wa nyunywani yeo nebuswanela kwamasho ahae. Butata bone buliteni neli kuli, nasakoni kuiswasa kapa kukunupa nyunywani yeo ya Mutakela. Masho ahae Pensa ne akakona kuya mwambyumbyulu sina nyunywani yeo-hana kaiswala kunga boya kwamuhata wa yona.

##
Pensa a ya ku muuna yabutali, ñaka wa bona. Ayo kupa tuso. Munife sikuka kamonika swaseza nyunywani yalibizo laMutakela. Nitokwa boya bwateni kuli ni kone kulukisa buta ni masho aka. Nilukela kuezañi kuli ni iswase? Ñaka ali kuyena, Zamaya yo eza mulilo. Likokwani kaufela halimata kuzwa kwamulilo, uswale nyunywani kuzona. Eza katwa ni kubeya kokwani ye nyinyani mwahala katwa. Kokwani ita hapa Nyunywani ya Mutakela kuli itahe fateni.

##
Pensa nasazibi kuli yena ñaka yo ni nyunywani ya Mutakela neli balikani. Hañata Nyunywani ya Mutakela neipotelanga ñaka. Neba ikambotanga kuikabela makande. "Nikufa mamela," kubulela ñaka nako yeo napotezwi ki Mutakela. "Nibulelezi muzumi mwalukela kukuswaseza. Ha ubona mulilo mwabucwañi kapa mushitu, ulukela kufufela kwahule luli. Nibata kubona muwini mwahala mina."

##
Mwanako yeswana, Pensa akala musebezi wahae wa zumo ya Mutakela. Aina mwamushitu kapa macwañi kueza mulilo kakusebelisa tukota, kufitela mulilonyana wa bonahala ni kuhula kuba omutuna. Likokwani zene liinzi bukaufi ni bucwañi bone butuka za fufela kwahule, kono Pensa a swasa mpasu yenyinyani. Aibeya mwakatwa kahae.

##
Nyunywani ya mutakela neisakoni kuhana mulo wampasu yene inzi mwakatwa ka Pensa. Nyunywani ya iketela kutaha fafasi ni kunopa kamulomo wateñi oshengile. Pensa autwa nyunywani ya Mutakela hailila, "pam-pam, pam-pam, pam-pam." Pensa amatela kwakatwa kahae. Nyunywani ne iswasehile!

##
Nyunywani ya Mutakela ya kupa Pensa kuli ailukulule. "Batili, Pensa a laba. Ne ninyolelwa kukuswasa kuzwa nako yetelele. Kacenu u waka! Ndataho uta eza masho aka kuli akone kuzamaya hahulu mwambyumbyulu, sina wena."

##
Nyunywani ya Mutakela ya utwahaza mulumo, "Haiba unibulaya hauna kufumana boya bwamasho ahao hase afelile osweli, Kakuli seikaba kuli nani mufu. Unilukulule ni sepisa kukufa boya bobunca kakweli ni kweli."

##
Pensa alisela nyunywani ya mutakela kuli izamaye. Nyunywani hase izamaile ya ikupulela, "Kana Ki kuli kiniti na ni lukuluhile?"

##
Pensa aya kwahae ni kuyo eza masho amanca. Batu hase baboni masho ahae amanca, bakomoka: "Oo! mubone muzumi yo! Ushimbile boya bwanyunywani ya Mutakela mwabuta bwahae. Kuzwacwale uta zuma hande ni kulutiseza lico zende. Luta eza mukiti!"

##
Kabona busihu bo, ñaka aetelela batu kuya kwasibaka sa mulilo kuyo bapala kakunyakalala bakeñisa kufumana sanatokwa muzumi ni kutibela tukuluho ya nyunywani ya Mutakela. Kuzwa zazi leo, bazumi babande kaufela bahupula likande la Mutakela, kakuba kupuzo ya zeezahezi mwamulaho.

##
* License: [CC-BY]
* Text: Traditional San story
* Illustration: Manyeka Arts Trust, Pensa Limungu, Kapilolo Mahongo, Marlene Winberg
* Translation: Chrispin Musweu
* Language: loz-na
