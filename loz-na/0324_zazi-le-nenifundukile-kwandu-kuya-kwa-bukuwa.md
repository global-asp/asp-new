# Zazi le nenifundukile kwandu kuya kwa bukuwa

##
Kokuyemelanga limbasi mwahae yaka ne kupatehile ni batu ni limbasi zenelitezi. Fafasi nekutezi ni lika zene lisalongwa. Bahuwi neba huwa mabizo a libaka konekuya mambasi.

##
"Kwa bukuwa! Kwa bukuwa!" Kuliba kwa malikelelo! nautwa bahuwi bapunda. Kona mbasi yene nitokwa to kwela.

##
Mbasi ya kwa bukuwa ni asehitala, kono batu baban'ata nebasa kasha kukwela mwa mbasi. Baban'wi neba beile mikotani yabona mwatasi ya mbasi. Babamu nebabehile mwahali ya mbasi.

##
Bazamai babanca nebaswalelezi ma tickets yabona anze babata fa kuina mwa mbasi yeneitezi. Basali ni limbututu zabona baina ka kuiketa mwa musipili womutelele.

##
Seni ititinyaza kwa tuko ni lihaulo. Mutu yana inzi kwatuko nina naswalelezi sipepa sa mubala wa butala. Natinile mapatapata a kale, ni sweta ye katezi mi nabonahala kusaba.

##
Seni talimela fande ya mbasi mi seni hupula kuli neni siya munzi waka, sibaka kuni nihulezi. Neniya kwa bukuwa.

##
Kulonga nekufelile mi nibatu kaufela sebaina. Balekisi nebaifumanezi nzila ya mwa mbasi kulekisa lika ku mutu ni mutu. Mutu ni mutu na huwa lika zanabata zeneliteni zakuleka. Manzwi nea utwahala inge lisheya kuna.

##
Babañwi nebalekile za kunwa, babañwi tuco totuinyani ni kukala kutafuna. Benebasina masheleñi, inge na, nebabuha feela.

##
Ze ezahala nezipumezwi ka milumo ya mbasi, sisupo sa kufunduka. Bahuwi babulelela balekisi ba mbasi ku zwela fande.

##
Balekisi baikasha hanze bazwela fande. Babañwi bafa sheleñwi yene isiyezi kubazamai. Babañwi nebabata kulekisa lika zabona lwa mafelelezo.

##
Mbasi aseifunduka, senitalimela fande ya lihaulo. Seninahana haiba nitakuta kwa hae hape.

##
Musipili hanze ukalile, nekukalile kucisa mwa mbasi. Senitima meeto kunahana mwendi nikalobala.

##
Kono ngana yaka neinzi kwa ndu. Kuli boma bakasiyala hande? Tushakame twaka tukatisa masheleñi? Munyenaka wa mushimani ukahupula kuselaela tukota twaka?

##
Mwanzila, nenipeta libizo la sibaka kone baina bomalume kwa bukukuwa. Nenisapeta ni mwabuloko.

##
Hanze kufitile nako yetelele, nenizusizwe ki lilata ni bene babiza bazamai bene bakuta kwa hae. Seni shimba ka kotani kaka ni kutuluka mwa mbasi.

##
Mbasi yeneikuta neitala kabubebe. Onafa tuha yaliba kwa lipazulelo. Sesibutokwa hahulu kuna, neli kukala kubabalela ndu ya bomalume.

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: Christabel Songiso
* Language: loz-na
