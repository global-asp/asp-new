# Zazi le nenifundukile kwandu kuya kwa kukuwa

##
Kokuyemelanga li mbasi mwa hae yaka ne kupatehile ni batu ni limbasi zenelitezi. Fafasi nekutezi ni lika zene lisalonwa. Bahuwi neba huwa mabizo ya libaka konokuya ma mbasi.

##
Kwa bukuwa! Kwa bukuwa! Kuliba kwa malikelelo! nautwa bauwi bapunda. Kona mbasi yene nitokwa to kwela.

##
Mbasi ya kwa bukuwa ni asehitala, kono batu baban'ata nebasa kasha kukwela mwa mbasi. Baban'wi neba beile mikotani yabona mwatasi ya mbasi. Babamu nebabehile mwahali ya mbasi.

##
Ba zamai babanca nebaswalelezi ma tickets yabona anze babata fa kuina mwa mbasi yeneitezi. Basali ni limbututu zabona baina ka kuiketa mwa musipili womutelele.

##
Seni ititinyaza kwa tuko ni window. Mutu yana inzi kwatuko nina naswalelezi papa ya mubala wa butala. Natinile ma patata ya kale, natinile ni koti mi nabonahala ku saba.

##
Seni talimela fande ya mbasi mi seni hupula kuli neni siya munzi waka, sibaka kuno nihulezi. Neniya kwa bukuwa.

##
Kulonga nekufelile mi nibatu kaufela sebaina. Balekisi nebaifumanezi nzila ya mwa mbasi kulekisa lika ku mutu ni mutu. Mutu ni mutu na huwa lika zamabata zeneliteni zakuleka. Manzwi neya utwahala inge lisheha kuna.

##
Babamu nebalekile za kunwa, babamu tuco totuinyani ni kukala kutafuna. Benebasina masheleni, inge na, nebabuha feela.

##
Zakuhezahala nezipumezwi ka milumo zali mbasi, sisupo ka kufunduka. Ba huwi babulelela ba lekisi ba mbasi ku zwela fande.

##
Balekisi baikasha anze bazwela fande. Babamu bafa change kubazamai. Babamu nebabata kulekisa lika zabona lwa mafelelezo.

##
Mbasi aseifunduka, senitalimela fande ya window. Seninahana iba nitakuta kwa hae hape.

##
Musipili anze ukalile, nekukalile kucisa mwa mbasi. Senitima meto kunahana mwendi nitalobala.

##
Kono ngana yaka neinzi kwa ndu. Kuli boma bakasiyala hande? Tu shakame twaka tukatisa mashelenyi? Mu nyenaka wa mushimani ukahupula kuselaela tu kota twaka?

##
Mwanzila, nenipeta libizo la sibaka kono baina bo malume kwa bukukuwa. Nenisapeta ni mwabuloko.

##
Anze kufitile nako yetelele, nenizusizwe ki lilata ni bene babiza ba zamai bene bakuta kwa hae. Seni shimba ka kotani kaka ni kutuluka mwa mbasi.

##
Mbasi yeneikuta neitala kamaubebe. Onafa itwa yaliba kwa lipazulelo. Sesibutokwa ahulo kuna, neli kukala kubabalela ndu ya bo malume.

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: Christabel Songiso
* Language: loz-na
