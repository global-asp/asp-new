# Tukota twamulilo twatau

##
Likande le likala kakuzwelela mwalinako zakale lifolofolo ni batu hane lipila hamoho. Mwamazazi awo batu nebasina tukelo yamulilo mi kacwalo nebaca lico zesika buzwa. Mulilo ne ufumanwa feela mwamaata a Tau.

##
Batu ba kopana ni lifolofolo kuba ni mulelo. "Luka eza sikamañi ku tau kuli lufumane mulilo luapehe lico zaluna?" Kiha babuza hane bakopani? Balitela kufitela manzibwana mi bakala kuopela, kukamba ni kubizana. Taha ubapale ni luna. Taha ubapale ni luna. Taha ubapale ni luna."

##
Lifolofolo zeñata zazwa mwamushitu nikuto kena mwakubina. Tau atisa tukota twahae twa mulilo. acakula ni kucakula hape, hakusikalyeha musi wakala kubonahala kwatukota. Tau a fuzela fa musi ni kubeya fateni bucwañi bobuomile. Kalilonyana katobonahala kuli mane yomuñwi ni yomuñwi atisa kota. kasamulaho kaufela bona bakala kubina inge bapotoloha mulilo. 

##
Shakame natalifile ni bunyamenyame. Batu nebali kuyena, " halunze luopela kwanu mi Tau inge abina niluna, wena unge tukota twahae twamulilo ni kumata. ." kacwalo Shakame anga tukota twaTau twamulilo ni kumata. Nasika ya kwahule kakuli Tau namulelekisize ni kumuswala. Tau a kutisa tukota twahae twa mulilo.

##
Tau a kala kuopela pina ya kuitumba. Kuna hakubilaezi. Hanina butata. Nikona ku kuca ni milili, ni kona ku kuca kusina milili. Hanina butata. Mina kamukana mulico zeni kona kuca.

##
Folofolo yebibwa sipuliñibuku ne ikona kumata ni kutula kabubebe. Batu bali kuyona, Tau ha inze ibapala ni kuopela ni luna fa, Ulukela kunga tukota twahae twamulilo ni kumata.

##
Hane babapala cwalo ni kuopela, Sipuliñibuku a swala tukota twamulilo ni kutulela mwasibaka sa bucwani. Tau ali, Kiñi hanisika utwa misindo ya litaku za Sipuliñibuku kwamulaho waka?

##
Tau a temuna ni kubona Sipuliñibuku hana matela mwabucwañi ni tukota twahae twamulilo. Ki ha imata mwamulaho wa Sipuliñibuku, yamuswala kunga tukota twamulilo ni kukuta ni tona. Hape tau yazwelapili kuopela lipina za kuitumba.

##
Batu kiha bakala kuishobotela. Bali, lubuze Puti Kiyo munyinyani kono umata kakuitahanela. Bali ku Puti, Tau ha ibina ni kuopela ni luna, wena Puti ulukela kunga tukota twahae twamulilo ni kumata.

##
Hane babapala inge bapotoloha mulilo, Puti aswala tukota twamulilo twatau ni kumatela mwabucwañi. Kono tau ali, Kiñi hanisikautwa Puti buyela kamuhono sina sapili. Tau a fetuha ni kulelekisa Puti yana matela mwabucwañi. Tau ya mata kuyo muswala ni kukutisa tukota twamulilo. 

##
Tau hape a opela pina yahae ya kuitumbaeta. Kuna ha kuna sesibilaeza. Hanina butata bobukana. Nikona kumica inge muna ni milili kapa mane ni hamusina. Kaufela mina mufetuha kuba sico saka.

##
Oo! kwa komoka batu, Ki folofolo mañi yekona kulutusa mwanako yacwale? Mpyee ina ni mautu a matelele hahulu, lukupe tuso kuyena. Batolokela Mpyee mulelo wa bona mi ya yonga tukota twamulilo tonetuli twaTau.

##
Tau ali, Ki kabakalañi hanisikautwa Mpyee ha opela kamuhuwo mwamulaho waka? Aitemuna ni kubona Mpyee mi ailelekisa mwamulaho.

##Kasamulaho a nako yetelele, Tau ya kuta kakubonahala kukatala fasifateho, kakuli Mpyee ne imata kabubebe kufita Tau. Kuzwa lizazi leo yali: Hakuna yenikasiya kumina hape anosi. Nika mizuma, kumilelekisa ni kumica. Ki kamokutezi kuli Tau ibe sila ku mañi ni mañi ni kamo batu bafumanezi mulilo.

##
* License: [CC-BY]
* Text: Traditional San story
* Illustration: Manyeka Arts Trust
* Translation: Chrispin Musweu
* Language: loz-na
