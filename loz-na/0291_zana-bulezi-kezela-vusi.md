# Zana bulezi kezela Vusi.

##
Kakusasana sasana omumu bo kukwahae Vusi bamubiza, "Vusi, nakupa isa lii le kwa bashemi bahao. Babata ku panga keke yafamukiti walinyalo la kezelahao."

##
Mwanzila yahae yakuliba kwa bashemi bahae, Vusi akatana bashimani bababeli banopa litolwana. Mushimani alimumu aamuha Vusi lii ni kulinepa fa kota. Lii la pwaceha.

##
"King'i semuezize?" Vusi alila. "Lii lale neli la keke. Keke neli ya mutikiti wa linyalo la kezelaka. Kezelaka uka bulela ng'i haiba hakuna kuba ni keke yamukiti walinyalo?"

##
Bashimani baswaba kabaka la kukala Vusi. "Halukoni kukutusa ni keke, kono kiwo mulamu wa kezelahao," alimumu kubona abulela. Vusi azwela pili mwa musipili wahae.

##
Mwanzila, akatana baana bababeli bene bayaha ndu. "Lwakona kuitusisa kwa mulamu wahao wo wotiile?" alimumu kubona abuza. Kono mulamu neusika tiya kuuyahisa mi seulobeha.

##
"King'i semuezize?" Vusi alila. "Mulamu wale neli mpo ya kezelaka. Banopi ba litolwana nebanifile ona kabaka la kuli nebapwacize lii la keke. Keke neli ya mukiti wa linyalo la kezelaka. Cwale hakuna lii, hakuna keke, hakuna mulamu hape hakuna ni mpo. Kezelaka ukabulela ng'i?'

##
Bayahi nebaikutwile bumaswe kabaka la kuloba mulamu. "Alukoni kukutusa ni keke, kono kibo bucwani bwa kezelahao," alimumu abulela. Cwale Vusi aekeza ni musipili wahae.

##
Mwa nzila yahae, Vusi akatana mulimi ni komu. "Ki bucwani kwa bunde, nakona kuluma kwateni?" Komu yabuza. Kono bucwani neeli bo bumunati hahulu mane komu seibucelela.

##
"King'i semuezize?" Vusi alila. "Bucwani bwale neli mpo ya kezelaka. Bayahi nebanifile bona kakuli nebalobile mulamu woneuzwa kwa banopi ba litolwana. Banopi ba litolwana nebanifile wona kabaka la kuli neba pwacize lii la keke ya kezelaka. Keke neli ya mukiti wa linyalo la kezelaka. Cwale hakuna lii, hakuna keke, hape hakuna mpo. Kezelaka ukabulela ng'i?

##
Komu yaikutwa bumaswe kabaka la bulyangelino. Mulimi alumela kuli Komu iye ni Vusi ibe mpo ya kezelahae. Kikaho Vusi azwela pili.

##
Kono Komu yamata kukutela ku Mulimi ka nako ya mulalelo. Mi Vusi alateha mwa musipili wahae. Nafitile kakuliyeha hahulu kwa mukiti walinyalo la kezelahae. Baenyi inge bakalile kuca.

##
"Nikaeza cwani?" Vusi alila. "Komu imatile yene lukela kuba mpo, mwa tifo ya bucwani bone banifile bayahi. Bayahi nebanifile bucwani kakuli neba lobile mulamu woneuzwa kwa banopi ba litolwana. Banopi ba litolwana neba nifile mulamu kabaka la kuli neba pwacize lii la keke. Keke neli ya mukiti wa linyalo. Cwale hakuna lii, hakuna keke mi hakuna mpo.

##
Kezela Vusi anahana hanyinyani, kona abulela, "Vusi kezelaka hanina taba luli ni limpo. Haninataba ni keke! Lukopani kaufela luna fa, mi nitabile. Cwale yotina libyana zahao zebonahala hande mi lunyakalale kacenu!" Mi zeo kona zanaezize Vusi.

##
* License: [CC-BY]
* Text: Nina Orange
* Illustration: Wiehan de Jager
* Translation: Christabel Songiso, Akombelwa Muyangana
* Language: loz-na
