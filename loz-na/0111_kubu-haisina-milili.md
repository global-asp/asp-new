# Kubu haisina milili

##
Lizazi leliñwi, Shakame neizamaya kwa munanga wa nuka.

##
Kubu niyona neiliteni, neiya kwa kuzamaya nikuca bucwañi bobutala bobunde.

##
Kubu neisikabona kuli Shakame naliteni mi yahata fa lihutu lahae kakusaziba. Shakame akala kuomanya Kubu, "Wena Kubu! Hauboni kuli unihatile fa liutu?"

##
Kubu yakupa swalelo ku Shakame. "Uniswalele. Nenisikakubona! Nakupa uniswalele luli." Kono Shakame nasalati kuteeleza zeo mi ahuweleza Kubu," uezize kamabomu! Lizazi lelimu ukabona! Ukalifa koto!"

##
Shakame yayobata mulilo nikubulela, "zamaya uyocisa Kubu haikazwa mwa mezi kuyofula bucwañi, neinihatile!" Mulilo waalaba, "akuna butata wena, Shakame mulikanaka. Nikaeza kamo kupezi."

##
Kasamulaho Kubu neifulela kwahule ni nuka. "Mawee!" Mulilo watuka hahulu. Malimi a mulilo akala kucisa milili ya Kubu.

##
Kubu yakala kulila mi yamatela mwa mezi. Milili ya yona kaufela neicisizwe ki mulilo. Kubu yaekeza kulila, "Milili yaka icisizwe ki mulilo. Milili yaka kaufela iile. Milili yaka yeminde!"

##
Shakame natabile kubona milili ya Kubu inge icile. Mi nikacenule, kasabo ya mulilo, Kubu haiyangi kwahule ni mezi.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Christabel Songiso, Akombelwa Muyangana
* Language: loz-na
