# Kuhu Ni Likondondo

##
Kuhu ni Likondondo neli balikani kono nebalata kukanganisana. Zazi lelimu balumelelana kulaha mbola yamahutu kuli babone kuli caziba kimang'i.

##
Baya kwa libapalelo lambola ya mahutu ni kuyokala papali yabona. Kuhu neinani bubebe kono Likondondo nelinani bubebe bobu fitisisa. Kuhu ya laha mbola kwa hule kono Likondondo lalaha mbola kakufitelela kuhu. Kuhu yakala kuishonda.

##
Balumelelana kulaha mbola yafa pata yamuswali wa mbola. Kakukala, Likondondo aba muswali. Kuhu yanwisa feela mbola iling'wi. Mi yafita nako ya Kuhu kuli ibukeleze kunwisa kwa yona.

##
Likondondo la laha mbola ni kunwisa. Likondondo lanyunya mbola ni kunwisa. Likondondo nelilengile mbola ka toho ni kunwisa. Likondondo nelinwisize limbola zeketa lizoho.

##
Kuhu neifilikani hahulu kakunwisiwa. Neli muluzi ya maswe luli. Likondondo lakala kuseha kabakala litongoko za kuhu.

##
Kuhu yafilikana hahulu mi yakwaulula mulomo wayona nikumiza likondondo.

##
Kuhu aneikuta kwandu yakopana ni mahe Likondondo. Bo mahe Likondondo babuza, "kuli uboni mwanake?" Kuhu yakuza. Mahe Likondondo abilaela.

##
Mahe Likondondo autwa linzwi lamakutela bukaufi inge likupa tuso kubomalona. Mahe Likondondo aitemauna kuli autwisise. Linzwi lautwahalela mwahala kuhu.

##
Mahe Likondondo ahuwa, "belekisa maata ahao aipitezi mwanake!" Makondondo akona kununka maswe ni kusa tabusa. Mi kuhu yakala kusaikutwa hande.

##
Kuhu yaipukumuna, yamiza ni kukwa. Yaitishula ni kuhotola kabaka la munyembu wa Likondondo leneimizize.

##
Kuhu yahotola kufitela ikwa Likondondo lene imizizwe. Mahe Likondondo ni mwana hae ba hohobela kwa kota kuyoipata.

##
Kuzwa nako yeo, kuhu ni likondondo baba lila.

##
* License: CC BY
* Text: Winny Asara
* Illustration: Magriet Brink
* Translation: Limbali Muyendekwa
* Language: loz-na
