# Muhato

##
Munzi wa luna neunani matata amañatañata. Nelupanganga mubamba womutelele wakuka mezi kwa pompi ilinwi .

##
Nelulibelelanga lico ze filwe ki babamu.

##
Nelukiyanga minyako ya mandu aluna kakuitahanela kabaka la masholi.

##
Banana babañata batuhela sikolo.

##
Basizani babanyinyani nebabeleka musebezi wa mwa malapa mwa minzi yemimu.

##
Bashimani babanyinyani neba yembana mwahae babamu nebabelekanga mwa masimu abatu.

##
Moya haneufukanga, mapepa asinatuso nalulanga kwa likota ni malapa.

##
Batu neba sehwa ki mabotela a pwacehile anayumbilwe kusina tokomelo.

##
Cwale zazi lelinwi, pompi yaoma mi lipupe zaluna nelili mukungulu.

##
Bo ndate baya lapa ni lapa kukupa batu kuli batahe kwa mukopano.

##
Batu bakopana mwa tasi a kota yetuna mi bateleza.

##
Bo ndate bayema mi bali, "luswanela kubeleka hamoho kufeza matata aluna.

##
Juma wa lilimo ze lobapeli, yanainzi fa sisindimwa ahuwa, "nakona kutusa kwa kukenisa".

##
Musali alimunwi ali, "basali bakona kukopana nina kwa kucala lico.

##
Muuna yomunwi ayema mi ali, "baana bakayepa sisima."

##
Lwahuwa ka linzwi lilinwi kaufela luli; "luswanela kucinca bupilo bwaluna." Kuzwa zazi leo, nelubelekanga hamoho kufeza matata aluna.

##
* License: [CC-BY]
* Text: Ursula Nafula
* Illustration: Vusi Malindi
* Translation: Christabel Songiso, Akombelwa Muyangana
* Quality check: Margaret Wamuwi Sililo
* Language: loz-na
