# Muhato

##
Munzi wa luna neunani matata amañatañata. Nelupanganga mubamba womutelele wakuka mezi kwa pompi iliñwi.

##
Nelulibelelanga lico ze fiwa ki babañwi.

##
Nelukiyanga minyako ya mandu aluna kakuitahanela kabaka la masholi.

##
Banana babañata nebatuhezi sikolo.

##
Basizani babanyinyani nebabeleka musebezi wa mwa malapa mwa minzi yemiñwi.

##
Bashimani babanyinyani neba yembana mwahae mi babañwi nebabelekanga mwa masimu abatu.

##
Moya haneufukanga, mapepa asinatuso nalulanga kwa likota ni malapa.

##
Batu neba sehwa ki mabotela a pwacehile anayumbilwe kusina tokomelo.

##
Cwale zazi leliñwi, pompi yaoma mi lipupe zaluna nelili mukungulu.

##
Bondate baya lapa ni lapa kukupa batu kuli batahe kwa mukopano.

##
Batu bakopana mwa tasi a kota yetuna mi bateeleza.

##
Bondate bayema mi bali, "luswanela kubeleka hamoho kufeza matata aluna."

##
Juma wa lilimo ze lobapeli, yanainzi fa sisindimwa ahuwa, "nakona kutusa kwa kukenisa."

##
Musali alimuñwi ali, "basali bakona kukopana nina kwa kucala lico."

##
Muuna yomuñwi ayema mi ali, "baana bakayepa sisima."

##
Lwahuwa ka linzwi li liliñwi kaufela luli; "luswanela kucinca bupilo bwaluna." Kuzwa zazi leo, nelubelekanga hamoho kufeza matata aluna.

##
* License: [CC-BY]
* Text: Ursula Nafula
* Illustration: Vusi Malindi
* Translation: Christabel Songiso, Akombelwa Muyangana
* Language: loz-na
