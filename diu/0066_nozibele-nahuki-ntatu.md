# Nozibele nahuki ntatu

##
Pakare-kare, vakadona vatatu ava yendi vakatjave vikuni.

##
Kwalire liyuva lyalipyupyu ava yendi kumukuro vakayoghane. Ava dananene mumema na kukurafawira kuno vavo kuna kuyoghana.

##
Vakuharukeko, ava dimburura ashi lina toko. Ava kwangura va vyuke mumindi.

##
Opo vaka tikire pepi namundi, Nozibele a kukwata munthingo. Ava vurama shiranda shendi shamuntingo! "Na kanderere tu vyukenu kume muka ntateko." A kusheng kuva holi vendi. Ene ngoli vaholi vendi ava mu tantere ashi vana huliliri ntani nka lina toko.

##
Nozebele a vyuka kumukuro pentjendi. A ka wana shiranda shendi shamuntingo nko kakwangura aka vyuke kumundi. Ene ngoli a kombana mumundema.

##
Mukantando tupu a momo shite shina kutundo mundunda. A kwangura kuyenda ko naka ngongora palivero.

##
A vi mu tetukita, mbwa a yi gharura livero nakughamba, "Vinke una kushana?" "Na kombana ntani na shana livango oko ni rara," A ghamba Nozibele. "Ngene, ndi kuni kushuma!" A yi ghamba mbwa. Nozibele a ngene.

##
Makura a ghamba, "nterekere!" Nda nakara ni terekere mbwa," a limburura. "Tereka, ndi kuni kushuma!" A ghamba mbwa. Nozibele aterekere ndya dangandi.

##
Makura a ghamba," ndjarere uro!" Nozibele a limburura, "Nda na kara niyare uro wambwa." "Yara uro, ndi kuni kushuma!" a ghamba mbwa. Nozibele a yara uro.

##
Kehe liyuva mbyo kakareranga ngoli kukwera nakushira mbwa. Makura liyuva limwe mpo a ghambire, "Nozibele, namuntji kuna kuyenda nika dingure vaholi vamwe. Kwera mundjugho, tereka ndya ntani kusha vininke vyande kumeho oyo nika vyuka."

##
Tupu ayenda ngoli mbwa, Nozibele a ghupu huki ntatu damumutwe wendi. Nko kutura ruhuki rumwe munda yauro, rumwe palivero, rumwe kuru rwalivero, ntnai rumwe muhambo. Makura nko kukumana-nama mo a duke a yende kumundi.

##
Opo aka vyukire mbwa, a ya shana-shana ngoli Nozibele. "Nozibele, kuni una kara?" A yiyiri."Ame uno munda yauro", aru ghamba ruhuki rwakuhova. "Ame uno kuruku rwalivero, aru ghamba ruhuku rwauviri. "Ame uno, muhambo," aru ghamba ruhuki rwautatu.

##
Mpo avi dimbwilire mbwa ashi Nozibele ana mukotokere. Mpo a dukire ngoli a tambe kumundi. Ene ngoli vakurwa Nozibele vavakafumu kwa mu tatililire nadimuramu dadinene. Mbya makura a piruka aka duke kutunda opo kapi nka va mu mona.

##
* License: [CC-BY]
* Text: Tessa Welch
* Illustration: Wiehan de Jager
* Translation: Peter Linyando Likoro
* Language: diu
