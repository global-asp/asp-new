# Andiswa Mudani wamunene wabara yakutanga

##
Andiswa ka kengeranga vamati vana kudano bara yakutanga. Ghuye kakaranga nalikuyuvho yira aka kupakerere navo a dane. Mukadona uno nko kupura mudeuli shipana ntjeneshi kuvhura akuyombilitange navo.

##
Mudeuli shipana nko kukwata maghoko ghendi pamatungi. "Apano pashure, vamati tupu vapulitira kudana bara yakutanga," a ghamba mudeuli shipana.

##
Vamati nko kumutantera ayende aka dane bara yakumaghoko. Vavo ava ghamba ashi bara yakumaghoko ne yavakadona ano yakumaghuru ne yavamati. Andiswa agarapa unene.

##
Liyuva lyakukwama ko, shure a yi kara namarumbatano ghamanene ghabara yakutanga. Mudeuli shipana akara nashinka unene mukondashi mudani wendi umwe wakamanakandongo kuna kuvera ntani kapi a vhura kudana.

##
Andiswa nko kudukira kwa mudeuli shipana kumwe nakumukanderera amu pulitire a dane. Mudeuli shipana kapi a yivire nka ashi vinke avhura kuruwana ko. Nko kutokora ashi Andiswa naye akupakerere mo tupu mushipana.

##
Marumbatano ghano kwa kalire ghamadito ngudu. Kwato ogho a vhuliro kungeneka gora dogoro harufa yakuhova ayitiki vaka pwiyumuke.

##
Pakuvyukira mo muharufa yauviri umwe wavamati a tambeke bara Andiswa. Ghuye nko kuduka wangu-wangu atambe kupara dakungenekera. Nko kuyi tuma bara shankondonkondo makura a ngeneke gora.

##
Vakengeli ava kurungu unene narufaro. Kutunda liyuva linya, vakadona navo ava vapulitiri kudana bara yakutanga pashure.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Erwina N Kanyenge
* Language: diu
