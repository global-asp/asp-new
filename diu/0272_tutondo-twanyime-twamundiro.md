# Tutondo twaNyime twamundiro

##
Shitimwitira kuna kuvarekera kushikuru opo vya tungire vikorama kumwe navantu. Mumayuva ghanya vantu kapi valire naunakondo wakumundiro. Kavalyanga ndya dadivishu. Nyime ndje tupu a kaliro na nkondo damundiro.

##
Vantu navikorama ava kupakerere ngoli va tunge po lighano." Vinke ovyo tu vhura kurughanako mukurenka ashi natwe tuwanane mundiro kwaNyime mposhi ngatu terekange ndya detu?" Ava kupura. Ava tokora kutaterera dogoro ngurorova makura ava vareke ngoli kuyimba, kukanda nakukanda, nakuyita kehe uno vaye pamwe. "Yiyenu muwa Dane natwe. Yiyenu muwa dane natwe. Yiyenu muya dane natwe."

##
Vikorama vyaviyingi kwatundire muwiya viya kupakerere kudana nakuyimba. Nyime a yita tuntondo twendi twamundiro. Gha roro tutondo, a tutoro a tutoro. Kadidi tupu kamuti aka tutumuka kuntji yatutondo. Nyime afudiliri kukamuti kanya kumwe nakukonkerako mushoni wakukuta. Kamundiro aka twera makura kehe uno a yita shikuni shendi. Muruku tupu kadidi kehe navantje ava vareke kudana vadingurukide mundiro.

##
Ndimba kwakalire shikashama shamayere na maghuru. Ava mu tantere vantu, "Pashirugho shino tuna kuyimba ntani momo ana kudana natwe Nyime pano, kanyangure tutondo twendi twamundiro makura uka duke." Ndimba aka nyangura tutondo twamundiro twaNyime aka duka. Kapi vya mu tompokire mukondashi Nyime a mukwaminikidire a kaghupako tutondo twendi twamundiro.

##
Nyime a yimbi rushumo rwendi rwakukupandayika: "Kwande ame na burwashi. Kapi nakara naudito. Kuvhura kulya ove wahuki, kuvhura kukulya ove wakupira huki. Kapi naki nakara nashinka ame. Namuvantje ndya dande."

##
Mbambi kuduka nakukwangura kuvatuka. Ava mu renke vantu, Pashirugho ana kudana nakuyimba natwe Nyime, una hepa katjombora tutondo twendi twamundiro makura uka dukite.

##
Opo vayimbire nakudana, Mbambi anyangura tutondo twamundiro a vatukiri muvishwa. Nyime a ghamba, "morwanke nakupilira kuyuva makondo kuruku Rwanda?"

##
Nyime a piruka nko kumona Mbambi kuna kuduka ayende kuvishwa na tutondo twendi twamundiro. A tjida Mbambi, a mukwata akavyuka naye natutondo twendi twamundiro. Shimpe nka, Nyime a twikiri nka kuyimba rushumo rwakukupandayika.

##
Makura vantu ava kuvovotere. Ava ghamba, "Tokwenu tu rughanite Mpundja. Uwa ne mudidi ntani nka kuyomona unene." "Mpundja" ava ghamba, "pashirugho shino ana kudana nakuyimba natwe Nyime, una hepa ka nyangura tutondo twendi twamundiro makura uka duke."

##
Opo vadanine kulidiko, Mpundja anyangura tutondo twamundiro twaNyime makura uka dukire muvishwa, "Vinke nakupulira kuyuva kaywi kaMpundja kumughongo wande yira moomo tuna vareke?" Apiruka a tjide kaMpundjaghona kanya kavataukiro kayende muvishwa. Nyime aka kwata kumwe nakukashakana tutondo twendi twamundiro.

##
Shimpe nka, Nyime a yimbi rushomo rwendi rwaruwa. "Kwande ko ame na burwashi. Kapi nakara naudito. Kuvhura kmulya anwe vahuki, kuvhura kumulya anwe vakupita huki. Namuvantje ndya dande.

##
"Oh," ava renke vantu, "shikorama munke shi vhuro kutuvatera? Mpo akara namaghuru ghamare kupitakana Natuvantje, tokwenu tu mu pure," ava mufwatwiliri lighano linya makura Mpo a nyangura tutondo twaNyime twamundiro shirugho shino.

##
Nyime a ghamba, "morwanke nakupulira kuyuva liywi lyampo lina kuyimbo kuruku rwande?" A vemaura, a mono mpo nko kumutjida.

##
Muruku rwashirugho shashire, nyime a ka vyuka naliroroko lyalinene, mpo nko kudukira wangu-wangu kwendi. "Kutunda liyuva lyanamuntji," a ghamba, "kapi nka ngani mushuva. Ngani mushana nakumu tjida nakumulya!" Ntani weno mo ngoli vyakara ashi dogoro nyime aya kare nkore wakehe uno ntani weno vantu mo va wanine mundiro.

##
* License: [CC-BY]
* Text: Traditional San story
* Illustration: Manyeka Arts Trust
* Translation: Peter Linyando Likoro
* Language: diu
