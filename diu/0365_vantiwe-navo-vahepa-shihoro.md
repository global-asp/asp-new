# Vantiwe navo vahepa shihoro

##
Kehe ngurangura Hilifa karambukanga a wapayikire vawina mukushuko. Kwavera unene ngoli Hilifa akushongerako ashi weni mwakuvhura kupakera mbiri vawina ntani nanaumwendi. Opo vakalire vawina ashi uvera una deke kapi vana kuvhura kurambuka uye kavankedanga mundiro mposhi a yenyekere vawina koshiva. Katwaranga koshiva kwavawina kumwe nakuva pikira vitima vyamukushuko. Maruvede ghamwe vawina kapi kava karanga nankondo dakulya. Hilifa a kalire nashinka shakwa vawina. Vashe kwadohorokire muruku rwamaka mbiri dina kapito po, ano ntantani vawina navo kuna kuvera ngundu. Va tongamine unene, yira moomo nka tupu vyashokire kuvashe.

##
Ngurangura yimwe a pura vawina, "Vinke vina limbo po yina? Tuvede ke ngamu kara hashako? Kapi nka muna kuterayika. Kapi nka muna kuyenga kumafuva nakukenita mundjugho. Kapi nka ndongereranga shibaki shande, ndi kukusha mudwato wande washure..." "Hilifa monande, mwaka doye ne ntane tupu ngoli kuna kuvhura kumpakera mbiri kare." Ava mu Kenge mumatighona uno, nakukupura ashi va mu tantra. Kuvhura a vi kwate lighano ndi? "Ame kuna kuvera unene. Wa yuva rumwe kuradio uvera wa AIDS. Ogho uvera ngo na kara nagho," Ava mutantere. Hilifa a mwena tanko kadidi. "Vino kuna kutanta ashi nanwe nga mu fa yira vavava ndi?" "Kundereko vyakuvhura kupangita AIDS."

##
Hilifa nko kuyenda kushure nawa-nawa. Kapi a vhulire kukupakera nka a danaghuke ndi a yende navaghunyendi kayendanga navo. "Vinke vina limbo po?" Ava mu pira. Ene ngoli Hilifia kapi alimburulire, nkango davawina tupu dina kungcoroka Kumari ghendi, "kwato kuveruka. Kwadto kuveruka." Weni nga ku pakera mbiri ntjeneshi ngava dohoroke vawina, a kudivikilire. Kuni oko nga wananga vimaliva vya ndya?

##
Hilifa a shungiri kuntjishe yendi. A vyukuruka kupitita nyara yendi mumufa washipirangi shakutaghuka, "Kwato kuveruka. Kwato kuveruka." "Hilifia? Hilifia, kumwe natwe una kara ndi?" Hilifia a kankuka. Mushongikadi Nelao kwaya yimanine kumeho yendi. "Shapuka Hilifia, weno omo lina kara lipuro lyande? Hilifia a kurumana a kengere kumpadi dendi." "Kapi u wana po lilimbururo palivo opo!" A twikiri kughamba. "Magano, mu tatantere lilimbururo Hilifia." Hilifia a kuyuvire ntjoni-ntjoni, mushongikadi Nelago nda a mu harukire.

##
Hilifa kapitanga muudido pangurangura. Parufugho kashungiranga munkondashongero. "Tjutju nakuyuva mulipumba," mo kakonganga vaholi vendindi. Kapi kava katanga vipempa vyavinene, kapi kaveranga, ntani nashinka shendi shamaghadaro kundunduma mumutwe wendi yira mpuka daugara. Mushongikadi Nelao kamukenganga tupu mushiporepore. Amu pura ashi udito munke a kalire nagho. "Kwato" a limburura. Matwi ghendi ayuvire kughaya na likudivikiro muliywi yendi. Mantjo ghendi a monine ghoma ogho a kambadalire kuhoreka.

##
Opo a shetekire Halifa kurughana virughana vyendi vyavivarero nomora adi kuposho mumutwe wendi. Kapi a vhulire kuditulika a divarure nawa. Kadidi tupu makura a kutapa. A vuruka nakughayara vawina. Nyara dendi adi vareke kufaneka magjayadaro ghendi. A faneke vawina mumbete yavo. A kufaneke mwene ana yimana kuntere yambira yavawina. "Mukengeli wamuvaru, pongayika mbapira nadintje," a ghamba mushongikadi Nelao. Hilifa ntani ngoli ana kumona mafano mumbapira yendi nko kukambadara ashi a taghuremo penapepa yinya, ene ngoli a hulilire unene. Mukengeli a ghupu nakutwara mbapira dinya kwamushongikadi Nelao.

##
Mushingikadi Nelao a kenge pavyo a fanayikire. Opo va rypaghukire vanuke vayendayende kumandi makura a muyita, "Hilifa yiya kuno. Na shana nighambe nove." Udito munke una karo po?" A mu pura naliywi lyakughomoka. "Vanane kuna kuvera. Kava ntatntere ashi vakara na AIDS. Ngava fa ndi?" "Kapi niyiva, Halifa, ene ngoli kuna kuvera unene ntjeneshi vana kara na AIDS. Kundereko kuveruka. "Nkango odo nka," nakuverukashi. "Hilifa a vareke kulira. Kayende kumundi, Hilifa," a ghamba. "Ngnaiya vadingurako nganiya va dingureko vanyoko."

##
Hilifa a yendi kumundi a kawana vawina kuna kitereka muyusha. "Na nakuterekere muyusha namuntji, Hilifa, ene ngoli na roroka shiri unene. Pakera mbiri kapata kalividi ntani u tware ko madamate ghamwe kushitora. Kuva kaghatughilitira." Muruku rwa muyusha Hilifa ayendi mushipata shalividi. A kenge kuruvara rwakurwedima rwa livid, madate ghamageha nandungu, makunde ghamare ghashimamahako na spinatji gha shinamaghako shaushovagani, mahako ghashimahako ghakavandja na lipungu lyalire lyashinaghungorodo. A tekere mushipata makura a damuna ntjako yaluyura yamadate ghakupya a tware kushitora. "Vinke ngavi shoroko kushipata shavo ntjeneshi vawina ngava dohoroke?" A ghayadara.

##
Mushongikadi Nelao aya tiki wangu kuruku opo ayendire Hilifa. A ghupire shirugho shashire mukugambagtura navawina. A pura vawina vaHilifa, "Vanane Ndapanda, kuna kuna kunwanga mutondo wenu waAIDS ndi?" "Kutunda opo a dihoroka nturaghumbo yande na kara nantjoni yakuyenda nka kuvandokotora," a va mu tantere mushongikad Nelao. "Ame kwa huguvara ashi kapi na ghukaghura uvera. Opo navalikire kuvera ntani ngoli n ayendire kwandokotora aka ntantera ashi nakuliliri unene. Mutondo kapi nka ngauvhura munkwafa." Mushongikadi Nelao a tantere vanane Ndapanda ashi vinke vyakurughana mposhi mukuvatera Hilifa.

##
Opo a yire kumundi Halifa vawina a mu pura, "Hilifa, monande, na shana tuyedaurepo. Kuumbatera ndi?" Hilifa a kwaterere livoko lyavawina vavo ava muyeghamene. Ava yendi oko kwa menino vitondo vyamiya vyavire. Ava mu pura, "Una kuvuruka opo kamudanenako mbara yakutanga kuno kumwe nashiro shiye Kunuu? A ghu tanga mbara makura ayikapatamena mumiya. Vasho ava kondjo kuyi mu patumwina mo."

##
"Kenaga, shishwa shamandjembere shinya. Kanyange ko ghamwe tupiture kumundi." Hilifa opo a nyangire ghushuka umwe weno waghutovali, ava ghamba, "Kuna kuvuruka opo wakalire ove shimpe u musheshughona kaunyanda ushuka nantanga dagho damunda. Kapi kaghu yendanga kukashayishe ure washivike nashintje." "Nhii, lipumba lyande kali kornaga," A vhuruka Hilifa, uye kuna kushepa.

##
Opo vaka tikire kumundi vawina vaHilifa va rorokire ngundu. Hilifa a yendenyeke tiye. Vanane Ndapanda ava ghupu kambangu kakadidi munda yauro wavo. "Hilifa, oshino shoye. Mushimbangu shino munakara ovyo ngavi kuvatero uyive oko wa tunda.

##
Ava ghumbu vingurumba mushimbangu shimwe nashimwe. "olino lifano lyavasho vana kukwaterere. Ove kwalire monarume wendi wambeli. Lifano lino mpopo nakutwalire kuvanyakulypye vaka kumoneko, va hafire shiri unene. Olino ndyo liyegho lyoye lyakuhova olyo wakukire. Kuna kuvuruka ashi weni omo walilire makura ame ani kutwenyidiri ashi shimpe ngaghaya ko ghamwe ghamayingi. Oshino ntjo shiranda vampire vasho opo twalire atwe tuna kara munkwara dendi ure wamwaka umwe tupu."

##
Hilifa a kwaterere shimbangu nko kuvareka kulira. Vawina ava mu kwaterere nko kuraperera, "Karunga ndi a popere kumwe nkukunga." Vano kuna mukwatere okuno pakughambanga. "Hilifa, monande. Una yiva ashi ame kuna kuvera unene, ntantani tupu ngani wane vasho. Kapi na shana uyune. Kuvuruka shi weni omo na kuhora. Vuruka ashi weno vakuholire vasho."

##
Vawina ava twikiri, "Nkwirikoye Kave ngatu tuminanga maliva ntjeneshi ana vhuru. A ntantera ashi nga kupakera mbiri. Na vi mutantera kare. Ngauyendanga kushure na Kunuu, mondendi. Kunuu kuna kara muntambondunge ya 4 yira ove nka. Ngava kupakera nawa mbiri." Na hora nkwirikwande Kunuu navangumweyi Muzaa, "A ghamba Hilifa." Ntani na hora kudanura na Kunuu. Ndi nga mu kara nawa ntjeneshi nga mupakere mbiri? "Hawe, monande. I kapi ngai kara nawa. Ove kumpakera nawa mbiri. Na kara namfumwa muku kara namonde wamuwa ngoweyo."

##
Ngurangura yakukwamako mushongikadi Nelao a shongire vyakuhamena HIV na AIDS. Vanuke vaklire nautjirwe. Vano kwayuvanga uvera uvera uno kuradio, ene ngoli naumweshi kavighamburango mumundi. "Kuni watunda" A pura Magano. "Weni omo twaghuwananga?" A pura Hidipo. Mushongikadi Nelao a fwaturura ashi HIV ne lidina lyakambumburu. Ntjeneshi murwana a kara na kambumburu muhonde yendi shimpe kumoneka mukangure. "Atwe kurenka ashi vana kara na AIDS ntjeneshi ava vareke ngoli kuvera."

##
Mushongikadi Nelao a fwaturulire ndjira dimwe dakuvhura kughaura kambumburu. "Ntjeneshi murwana umwe ana kara na kamburumburu ka HIV ndi AIDS kuvhura kuwana kambumburu muhonde yavo. Kapishi kurughanita kavemba oko ana rughanita kare unyoye ndi mukuyaure shitondo shakukuputjita mayegho. Ntjeneshi kua kutomona kumatwi, tuna hepa kurughanita tuvemba oto vatereka muruku rwaku turughanita ndi ndi ntonga. "A fwaturura ashi weni mwakuvuhura kutereka ntonga na tuvemba muruku rwakuturughanita. "Ntjeneshi tuna kuremeke naumwetu kukarapo hinde mposhi tuna hepa kutantera vakurona vakuyure shironda. Tuna kepa kudinga shironda muku shipopera," ava tantere.

##
Makura ava negheda lifano. "Odino ndo ndjira odo u pira kuwana HIV," a va tantere. "Kapi ngau wana HIV pakurughanita kandjugho, ndi kurughanita livango lyakuyoghanena kumwe. Kukumamatera, kukuncumita ndi kukumorora mulivoko na murwana ogho a karo na HIV ndi AIDS shimpe una kara mulipopero. Shimpe viwawa tupu mkurughanira mukwe ndi kulya shisha shisha shimwe na murwana gho ana karo na HIV ndi AIDS. Kapi u vhura kuyi wana kwamurwana pakukotora ndi pakuwetjimita. Ntani nka kapi u kawana pakukushuma mwe ndi pakukushuma vimbumburu peke."

##
"Vinke vyakurughana ntjeneshi una kawana?" A pura Magana. "Yaro, una hepa ngoli kukupangera mbiri ntani una hepa kulya ndya daukenaguki. Kenga pano palifano lyentu lyandya," a ghamba. "Are ana kuvuruko ashi ndya munke dadiwa koye?" A pura.

##
Opo aka tikire kumundi Hilifa a aka tantera vawina ovyo ana kakushongire kushure liyuva linya. "Mushongikadi Nelao ana katushonga vya kuhamena ku HIV na AIDS ntani weni mwakupakera mbiri murwana ogho ana kuvero. Magano na Hidipo kuvaya mbaterako kurughana virughana vyande mumundi ntani shimpe nka kutuya rughana kumwe virughanatapo vyetu vyakushure," ava tantere.

##
Shitengeyuva shinya Mgano aya vayere Hilifa kuveta mema. Hidipo amu vatere kukatjava vikuni. Ava shungiri mumndulye waugongo kumwe nakurughana virughanatapo vyavo vyakushure.

##
Mushongikadi Nelao naye nka a tentere vamabarambo va Hilifa ashi kuna kupakera mbiri vawina. Va mu huguvalitire kumuvatera. Kehe ngurova mumaparambo peke kayanga nandya dadipyu mposhi vaya lye. Hilifa kehe pano kavapanga lividi lyamushipata shavo.

##
Liyuva lyakuhulilira lyashure mushuvaka Hilifa a hafire unene. A duka ayende kumundi aka neghede vawina ndjapo yendi. A duka dogoro mulirapa kumwe nakuyiyira, "yina, yina. Kenge nu ndjapo yende. Na wana 'A', 'A', ntani 'A' dadiyingi." Hilifa kwaya wanine vawina vana gharama paghuro. "Yina!" A yiyiri. "Yina! Rambukenu!" Kapi va vhulire kurambuka.

##
Hilifa a dukiri kuvamaparambo. "Vanane. Vanane. Kapi vana rambuka," a liri. Vamaparambo ava yendi kumundi naHalifa ava kawana ashi vanane Ndapanda mumbete yavo." Vana dohoroka, Hilifa," ava ghamba naruguvo.

##
Mbudi ayi kuhana wangu-wangu ashi vanane Ndapanda vana dohoroka. Mumundi amuya yura ngoli valikoro, vamaparambo vanaholi. Ava raperere ngoli vawina vaHalifa kumwe kuyimba ntjumo. Ava ghambaura ngoli kuhamena vyaviwa kutwara omo va mu yivire.

##
Vananeghona Muzaa shana vagenda navantje. Nkwirikwendi Kave a tantere Hilifa ashi ngava mu pitura ngava yende kuOshakati muruku rwalitamu. Vanyakulyendi vavakafumu ava mu timwiti shitimwitira shakuhamena kuvawina opo vakalire ashi vavo shimpe vakadona.

##
Palitamu Hilifia a yendi munkirishe Hilifia a yendi kumeho a tantere mbunga vyakuhama kuvawina. "Vanane vaholire ntani nka ntekulire nawa. Kava ntanteranga ashi ni dameke kukushonga mposhi ngani Kawane virughana vyaviwa. Vantjaninine ruhafo. Ngani dameka kukushonga nakudameka kurughana mposhi ngava kuyuva mfumwa."

##
Muruku rwalitamu nkwikwendi Kave navawinaghona Muzaa va mu vatilire Hilifia kurongera vininke vavitware kuOshakati. Kunuu, kwa tatililire shankondo-mumukara na muholi wendi wamupe, "Va mu tantilire." Nga tu kupangarera mbiri yira monarume wanaghumwetu. "Hilifia a shuvu ngoli mundi unya nko kukaronda kumwe navo mushihauto."

##
* License: [CC-BY-NC-SA]
* Text: Kandume Ruusa, Sennobia-Charon Katjiuongua, Eliaser Nghitewa
* Illustration: Jamanovandu Urike
* Translation: <MISSING>
* Language: diu
