# Vinke vapilira vaMvhughu huki

##
Liyuva limwe, Ndimba kwa yendaulire kuntere yamukuro.

##
Mvhughu naye nko a kalire, kwa kunyanganyine po okuno ghuye kuna kulya mushoni washinamahako wauwa shiri.

##
Mvhughu kapi a monine ashi Ndimba naye nko ana kara makura a lyata lipadi lyaNdimba mumponyo. Ndimba makura atameke kutakumina Mvhughu, " Ove Mvhughu! Kapi ghuna kumona ashi kuna kulyata palipadi lyande ndi?"

##
Mvhughu nko kutapa mbili kwaNdimba, "Mbili tupu. Kapi nakumono. Nakanderere ngupirepo!" Ngoli Ndimba kapi avi tegherelire nka nko kumuharukira Mvhughu, " Muwina una virughanene vinya! Liyuva limwe, nga ghu shi mona! Mbyo nga ghu futa!"

##
Ndimba nko kuyenda aka shane Mundiro nakughamba ashi, " Kayende, kashore Mvhughu opo atunda mumema aya lye mushoni. Ndje ana ndyato!" Mundiro makura nko kulimburura weno,"Kwato udito, Ndimba, muholi wande. Kuni ruwana vene momo una kuvi mpura."

##
Kunyima, okuno Mvhughu uye kuna kulyanga mushoni ure kadidi namukuro makura mpopo,"Wuuuu!" Mundiro aghu mwantjuka nantjantje. Ntjantje makura adi vareke kushora huki daMvhughu.

##
Mvhughu makura avareke kulira nakudukira mumema. Huki dendi nadintje adi pi kumundiro. Mvhughu atwikiri kulira,"Huki dande dina pi kumundiro! Huki dande nadintje to dina piti! Huki dande dadiwa ngudu!"

##
Ndimba a hafa pakumona huki daMvhughu dina pi. Dogoro palino lyanamuntji, mukonda yaghoma wamundiro, Mvhughu kapi ayendanga nka ure namema.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Erwina N Kanyenge
* Language: diu
