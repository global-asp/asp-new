# Ovyo a ghambire mukurwa Vusi wamukadona

##
Ngurangura yayinene yaliyuva limwe vanyakulya Vusi ava muyita,"Vusi, nakanderere twara lino lighuta kuvakurona voye. Vana shana vaka kange limukuki lyalinene lyalikwareko lyamukuroye."

##
Mundjira yendi yakuyenda kuvakurona vendi, Vusi akugwanekere navamati vaviri vana kunyango nyango. Mumati umwe a nyangura Vusi lighuta linya kumwe nakuli toghona mushitondo. Lighuta a li taghuka.

##
"Vinke una ruwana ve?" A lili Vusi. "Lighuta linya ne lyakakangita shikuki. Shikuki shalikwareko lyamukurwande wamukadona. Vinke ngoli aka ghamba mukurwande nangeshi kapi kukara shikuki shalikwareko?"

##
Vamati ava tapa mbili kovyo vamurenkaulire Vusi. "Kapi tu vhura kuvatera vyakuhamena kushikuki, ngoli tuna kara nampango oyo uka pa mukuroye," a ghamba umwe wavo. Vusi atwikiri naruyendo rwendi.

##
Kuntere yandjira a wana vakafumu vaviri kuna kudika ndjugho. "Kuvhura turuwanite ko osho shitondo shakudjindja ndi?" umwe wavo apura. Ano ngoli shitondo shino kapi shadjindja unene ashi ndi shi dike ndjugho, makura ashi tjoka.

##
"Vinke una ruwana ve?" A lili Vusi. "Oyinya mpango ne ngo ushwi wamukurwande wamukadona. Vanyangi nyango mbo vana mpo mpango mukondashi mbo vana taghuro lighuta lyakukangita shikuki. Shikuki shalikwareko lyamukurwande wamukadona. Weno kwato lighuta, kwato shikuki, ntani kwato ushwi. Vinke ngoli aka ghamba mukurwande?"

##
Vadiki ava tapa mbili kovyo vatjolire mpango. "Kapi tu vhura kuvatera kehe vino vyakuhamena kushikuki, ngoli tuna kara namushoni wamukuroye wamukadona," aghamba umwe wavo. Makura Vusi a twikiri naruyendo rwendi.

##
Kuntere yandjira, Vusi a kugwanekere namunafarama nangombe yendi. "Mushoni kuutovali ne nke, kuvhura tupu ni ghupe ko kakadidi? a yi pura ngombe. Makura mushoni wapo aghu tovara unene dogoro ngombe ayi ghu li po nauntje!

##
"Vinke ghuna ruwana ve?" a lili Visi. "Oghunya mushoni kuna kara ushwi wamukurwande wamukadona. Vadiki ndjugho va mpo mushoni mukondashi kuna tjora mpango oyo vana mpa vanyangi nyango. Vanyangi nyango kuna mpa mpango mukondashi kuna taghura lighuta lyakukangita shikuki sha mukurwande wamukadona. Shikuki shalikwareko lyamukurwande. Weno kwato lighuta, kwato shikuki, ntani kwato nka ushwi. Vinke ngoli aka ghamba kukurwande?"

##
Ngombe ne kwato utapi, makurulya. Munafarama atokora ashi ngombe yina kona kuyenda naVusi yikare ndjo ushwi wamukurwendi wamukadona. Makura Vusi atwikiri kuyenda.

##
Lihudi makura ngombe ayi duka yivyuke kwamunafarama paruvede rwamurarero. Ntani nka Vusi naye a puka ndjira yaruyendo rwendi. A hulilili unene katika kulikwarereko lyamukurwendi wamukadona. A ka wana vagenda vana vareke kare kulya.

##
"Vinke ni ruwana?" Vusi alili. "Ngombe yinya yina duko ngo ushwi, mulivango lya mushoni unya vana mpa vadiki ndjugho. Vadidi kuna mpa mushoni mukondashi mbo vana tjoro mpango oyo yina tundo kuvanyangi nyango. Vanyangi nyango kuna mpa mpango yinya mukondashi mbo vana taghuro lighuta yashikuki. Shikuki shalikwareko. Weno kwato lighuta, kwato shikuki, ntani kwato ushwi."

##
Mukurwa Vusi wamukadona aghayara tanko kadidi, makura nko kughamba weno ashi,"Vusi mughunyande, kapi nakara nashinka unene shakuhamena kuushwi. Kapi nakara nka shimpe nashina shakuhamena kushikuki! Vyamulyo atwe vano pano natuvantje, na hafa. Weno dwata ko ngoli vyuma vyoye vyaviwa makura tushange nakupembura mu liyuva lino! Makura Vusi naye avi ruwana weyo.

##
* License: [CC-BY]
* Text: Nina Orange
* Illustration: Wiehan de Jager
* Translation: Erwina N Kanyenge
* Language: diu
