# Qeto

##
Motsana wa heso o ne o na le mathata a mangata. Re ne re etsa mola o molelele ho ya kga metsi pompong e le nngwe.

##
Re ne re emela dijo tseo batho ba bang ba nehelanang ka tsona.

##
Re ne re notlela matlo a rona kapele ka baka la mashodu.

##
Bana ba bangata ba ile ba tlohela sekolo.

##
Bananyana ba ne ba sebetsa jwaloka bathusi matlong metsaneng e meng.

##
Bashanyana bona ba ne ba sasanka motsaneng ha ba bang ba ne ba sebetsa dipolasing.

##
Ha moya o foka, matlakala a dipampiri a ne a ikaneha difateng le difenseng.

##
Batho ba ne ba sehwa ke dikgalase tse neng di lahlelwa bohlaswa fatshe.

##
Ka tsatsi le leng pompo ya se tswe metsi mme ditshelo tsa rona tsa omella.

##
Ntate wa ka a kena ntlo le ntlwana ho memela batho ba motsaneng kopanong.

##
Batho ba bokana ka tlasa sefate se seholo, ba mamela.

##
"Re tlameha ho sebetsa mmoho ho rarolla mathata a rona." Ho rialo ntate.

##
Juma ya dilemo di robedi ya neng a dutse kutung ya sefate a hweletsa a re, "Nka thusa ka ho hlwekisa."

##
Mosadi e mong yena a re, "Nka sebetsa le bomme ba bang ho lema meroho le ditholwana."

##
Ntate e mong yena a re, "Bontate ba ka epa sediba."

##
Bohle ra hweletsa ka lentswe leng ra re, "Re lokela ho fetola maphelo a rona." Ho tloha tsatsing leo re ile ra sebetsa mmoho ho rarolla mathata a rona.

##
* License: [CC-BY]
* Text: Ursula Nafula
* Illustration: Vusi Malindi
* Translation: Maria Vaz
* Language: st
