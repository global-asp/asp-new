# Podi, Ntja le kgomo

##
Podi, Ntja le kgomo e ne e le metswalle e meholo. Ka tsatsi le leng, ba nka leeto ka tekisi.

##
Ha ba fihla moo ba neng ba ya teng, ratekisi a re ba patale tjhelete ya leeto. Kgomo a patala.

##
Ntja a patala tjhelete e ka hodingwana, hobane o ne a se na tjhelete e lekaneng.

##
Ha ratekesi a lokisetsa ho fa Ntja tjhentjhe ya hae, Podi o ile a baleha ntle le ho patala.

##
Ratekisi o ne a tenehile haholo. A tsamaya a sa fa Ntja tjhentjhe ya hae.

##
Ke ka hoo ho fihlela jwale, Ntja o mathela koloi enngwe le enngwe a hlodisa ka hare, ho sheba hore a ke ke a bona mokganni ya mo kolotang tjhentjhe ya hae.

##
Podi yena o a baleha ha a utlwa modumo wa koloi hobane o tshaba hore o tla tshwarelwa ho se patale tjhelete ya leeto.

##
Kgomo yena ha ho se mo kgathatsang ha koloi e atamela. O nka nako ho tlola mmila hobane o a tseba hore o lefile tjhelete ya leeto ka botlalo.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Maria Vaz
* Language: st
