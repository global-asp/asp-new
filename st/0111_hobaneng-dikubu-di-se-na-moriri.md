# Hobaneng dikubu di se na moriri

##
Ka letsatsi le leng Mmutlanyana o ne a tsamaya pela noka.

##
Kubu le yena o ne a le moo, a itsamaela butle mme a ja bojwang bo botala bo monate.

##
Kubu o ne a sa tsebe hore Mmutlanyana o moo, yaba o mo hata leoto ka phoso. Mmutlanyana a qala ho omanya Kubu, "Hela wena Kubu, na ha o bone hore o nkgata leoto?"

##
Kubu a kopa tshwarelo ho Mmutlanyana, "Ke kopa tshwarelo, ha ke a o bona. Ntshwarele hle!" Empa Mmutlanyana a se ke a utlwisisa, a tswelapele ho omanya Kubu. "O entse ka boomo! O tla bona, ka tsatsi le leng, o tla patala!"

##
Mmutlanya a ya batla Mollo yaba o re ho yena, "tsamaya o ilo tshesa Kubu ha a tswa ka metsing ho ya ja jwang. O nkgatile!"Ho ho letho Mmutlanyana motswalle waka, ke tla phethahatsa kopo ya hao."

##
Ha mmamorao ha Kubu a ntse a ja bojwang holenyana le noka, Tjhhhh! Mollo wa tuka malakabe. Malakabe a tjhesa moriri wa Kubu.

##
Kubu a qala ho lla mme a mathela ka metsing. Moriri wa hae wohle o tjhesitswe ke mollo. Kubu a dula a ntse a lla, "moriri waka o tjhele mollong! Moriri waka wohle o ile! Moriri waka o motle!"

##
Mmutlanyana o ne a thabile hore moriri wa Kubu o ile wa tjha. Le kajeno Kubu ha a bapalle hole le metsi, ka lebaka la ho tshaba mollo.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Maria Vaz
* Language: st
