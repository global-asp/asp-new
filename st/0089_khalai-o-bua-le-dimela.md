# Khalai o bua le dimela

##
Enwa ke Khalai. O na le dilemo tse supa. Lebitso la hae le bolela 'ya lokileng' ka puo ya habo ya Lubusuku.

##
Khalai o a tsoha a bue le sefate sa dilamunu. " Sefate sa dilamunu ke kopa o hole hle! Hola o re fe dilamunu tse ngata tse butswitseng."

##
Khalai o ya sekolong ka maoto. Tseleng o bua le jwang. "Jwang hola hle! Hola o be motalana mme o se ke wa omella."

##
Khalai o feta pela dipalesa. "Dipalesa holang hle! Holang ke tle ke kgone ho le beha moriring wa ka."

##
Sekolong Khalai o bua le sefate se mahareng a jarete. Sefate ntsha makala a maholo, hore re tle re bale ka tlasa moriti wa hao hle!

##
Khalai o bua le dihlahlana tse potapotileng sekolo. Dihlahlana holang hle! Holang le be matla mme le thibele dikweta hore di se ke tsa kena sekolong sa heso.

##
Ha Khalai a kgutla sekolong, o tjhakela sefate sa dilamunu. "Na dilamunu tsa hao di se di butswitse?" Khalai o a botsa.

##
"Dilamunu di ntse di le tala," Khalai o hemela hodimo. "Ke tla o bona hosane." Ho rialo Khalai. "Mohlomong o tla mpha lamunu e butswitseng."

##
* License: [CC-BY]
* Text: Ursula Nafula
* Illustration: Jesse Pietersen
* Translation: Maria Vaz
* Language: st
