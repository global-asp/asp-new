# Shikombo, Mbwa naNgombe

##
Oshikombo, ombwa nongombe oya li ookuume aanene. Esiku limwe oya yi molweendo nokatekisa.

##
Sho ya thiki hoka ya li yu uka, omuhingi okwe ya pula ofuto. Ongombe oya futu omwaalu gwa gwana po.

##
Ombwa oya futu iimaliwa ya pitilila oshoka kaya li yi na iimaliwa ya topoka ya gwana po.

##
Omuhingi okwa adhika andola a pe ombwa oshendja, yayo oshikombo ota fadhuka po inaa futa nando osha.

##
Omuhingi okwa uvu nayi, sho oshikombo inaashi futa. Okwa hingi e ta yi no inaa gandja we oshendja yaantu.

##
Okuza mpoka sigo onena ombwa ohayi matukile iihauto, opo a tale ngele ta mono mo omuhingi ngoka inee mu pa oshendja ye.

##
Oshikombo ohashi fadhuka po shampa sha uvu omuumo gwoshihauto. Ohashi kala sha tila kutya pamwe otashi mangwa po sho a li inaashi futa olefa.

##
Ongombe iha kala e na ko nasha uuna ta taaguluka opate. Nando otaku zi oshihauto ohe ende nethimbo lye, oshoka anuwa ye okwa futa nale a mana.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Rachel Nandjembo
* Language: ng
