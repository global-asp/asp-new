# Kaandje netango

##
Nalenale okwa li kaandje omugoya ye omunanyalo. Okwa li a kala nomukulupe he momakuti gaKalahari. 

##
Ongula yesiku limwe omukulupe kaandje sho a penduka okwa adha omwana a lala pokaantenya. Ina teleka oshuumbululwa, yo iikombo oya li natango koshigunda! "Ngoye omunanyalo unene! Inda wu ka konge omukulukadhi. Ngame onda kulupa itandi vulu oku ku sila oshimpwiyu,"osho he a ti. Kaandje okwa nuka po e ta ka piitha ko iikombo yi ka nape. 

##
Sho a yi moluhwa, okwa mono sha tashi adhima kemanya. Okwa hedha popepi nemanya. Mpa pu thike ta hedha kemanya, opo wo pwa li pu thike eyadhimbo lyemanya. Nguka oye ihe pamwe omukulukadhi gwe?! 

##
"Ngoye omwaanawa," osho kaandje a ti koonte ndhoka a li a talela kemanya. "Ndele ongoye nee lye? Oshike wu li awike?" "Ongame etango," onte tayi yamukula. "Aakwetu oya thigi ndje mpaka sho ya tsikile ondjila yawo. Inaa hala okufaalela ndje. Ngame omupyu noonkondo."

##
"Ashike ngoye omwaanawa! Otandi ku humbata po. Otandi ku fala kegumbo lyaandjetu kutate" Kaandje osho a ti. "Eewa ano oshi li nawa, oto vulu okuhumbata ndje po, ihe ino ngongota nande ngele nda tameke oku ku fika," etango osho lya yamukula.

##
Kaandje okwa kwiinine etango e ta tameeke okweenda u uka kaandjawo. Inaa tya wo peni, lyo etango lya tameke nale okufika ko omalufufu gakaandje gokombunda. "Ito kwatha ndje wo wu ze ko alikana kombunda yandje? Onda pumbwa okuvululukwa po," kaandje osho a ti. Ombunda ye oya li tayi ehama no ka li ta vulu okweenda nawa. "Tu ye ashike!" etango tali yamukula. "Onde ku lombwele nale kutya ino ka ngongota tuu!"

##
Kaandje okwa mono endangalati mondjila. Okwa sisila kohi yalyo opo e tango li gwe ko kombunda ye.

##
Ashike endangalati nalyo olye mu pogonyona iipa nomalufufu kombunda e tayi thigala po netango.

##
Omalufufu omape ngo ga ka mena mpoka kaga li ga faathana thilu thilu naangoka gomolutu aluhe.Omalwaala ngoka ga li ga yoolokathana oga dhimbulutha aluhe kaandje opo kaa ninge we iinima yuugoya.

##
* License: [CC-BY]
* Text: Traditional San story
* Illustration: Manyeka Arts Trust
* Translation: Rachel Nandjembo
* Language: ng
