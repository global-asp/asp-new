# Omolwashike oondjambameya dhaa na omafufu

##
Esiku limwe Kalimba okwa li te ende kooha dhomulonga.

##
Ndjambameya naye wo okwa li ta yanga mpoka nokwa li ta li omwiidhi gwa hapa nawa.

##
Ndjambameya ina mona kutya Kalimba naye opo a li wo pehala mpoka. Okwe mu lyata kompadhi mokwaashiwo. Kalimba okwa tameke ta igidha, "Ngoye Ndjambameya! Ku wete ano kutya owa lyata ndje?"

##
Ndjambameya okwa indile ombili tati: "Ombili, inandi ku mona nando. Dhimina ndje po. Ashike Kalimba ka li a hala okupulakena nokutaamba ombili." Okwa igidha Ndjambameya ta ti: "Owe shi ningile owina! Otandi ku talitha nawa esiku limwe! Owu na okufuta!"

##
Kalimba okwa ka konga Mulilo e te mu lombele ta ti: "Inda wu ka fike Ndjambameya ngele a zi mo momeya e ye komutunda a lye omwiidhi. Okwa lyata ndje!" "Kapu na uupyakadhi kuume kandje, otandi ningi ngaashi wa pula." Omulilo osho gwa yamukula.

##
Komatango Ndjambameya okwa li ta napa kokule kashona nomulonga, ohaluka owala e li kohi yomalaka gomulilo, "Wuu!" Omulilo ogwa fike ko omafufu agehe kolutu lwaNdjambameya.

##
Ndjambameya okwa lili ta tondokele momeya. Omafufu ge agehe oga li ga pya ko komulilo. "Omafufu gandje ga pi ko komulilo! Omafufu gandje agehe ga pi ko! Omafufu gandje omawanawa!" osho a lili.

##
Kalimba okwa li a nyanyukwa sho omafufu gaNdjambameya ga pi ko. Okuza tuu kesiku ndyoka sigo onena, ondjambameya ihayi yi we kokule nomeya.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Rachel Nandjembo
* Language: ng
