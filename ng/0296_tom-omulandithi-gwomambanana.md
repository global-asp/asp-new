# Tom omulandithi gwomambanana

##
Tom okwa humbata oshimbamba shoombanana dha pya nawa.

##
Tom oku uka komatala a ka landithe omambanana.

##
Aantu ohaa landa iiyimati pomatala.

##
Ashike kapwa li nando ogumwe a landa omambanana gaTom. Oya li ya panda okulanda iiyimati kaakulukadhi.

##
"Momudhingoloko gwetu, aakulukadhi oyo owala haa landitha iiyimati," yalwe osho ya ti. "Omulumentu gwashike nguno ta landitha, "yamwe wo taa pula.

##
Ashike Tom ina teka omukumo. Okwa igidha nuupenda "Landa omambanana ga hapa nawa go omatoye!"

##
Omukulukadhi gumwe okwa hogolola mo okapandi komambanana moshimbamba shaTom. Okwe ga tala nuukeka.

##
Omukulukadhi okwa landa omambanana.

##
Aalandi oyendji oye ya kokatala kaTom. Oya landa e taa li omambanana.

##
Mbalambala moshimbamba omwa kala owala. Tom okwa yalula iimaliwa mbyoka a likola.

##
Tom okwa ka landa ihe othewa, osuuka nomboloto. Okwa tula iinima moshimbamba she.

##
Tom okwa yi kegumbo a humbata oshimbamba she ontengelelwa.

##
* License: [CC-BY]
* Text: Humphreys Odunga
* Illustration: Zablon Alex Nguku
* Translation: Rachel Nandjembo
* Language: ng
