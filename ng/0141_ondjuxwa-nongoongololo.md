# Ondjuxwa Nongoongololo

## 
Ondjuxwa na Ngoongololo oya li ookuume, ihe oya li haya patathana. Esiku limwe oya tokola ya dhane etanga lyokoompadhi ya tale ngoka a li omudhani dhingi.

##
Oya yi ihe kokapale ketanga noya tameke okudhana. Ondjuhwa oya li tayi endelele, ashike ongoongololo oya li tayi endelele shi vulithe po. Ondjuhwa oya thangele etanga kokule, ashike ongoongololo oye li thangele ishewe kokukulekule. Ondjuhwa oya li ya sa ondumbo.

##
Oya tokola ya ye koopelendi. Tango Ngoongololo oye a li omukwati. Ondjuxwa oya tula mo ashike okoola yimwe. Nopo nduno olufo olwa ningi lwondjuhwa okuya mokoola.

##
Ongoongololo oya thanga etanga noya tula mo. Ongoongololo oya lele netanga noya tula mo natango. Ongoongololo oya dhenge etanga nomutse noya tula mo ishewe. Ongoongololo oya tula mo ookola ntano.

##
Ondjuxwa oya li ya geya omolwashoka inayi sindana. Okwa li a thigwa po unene. Ngoongololo okwa li ta yolo noonkondo sho kuume ke a li ti inomo unene. 

##
Ndjuxwa okwa li a geya noonkondo. Okwa ekama okana kwa pwa ko nokwa nina po ongoongololo.

##
Ndjuhwa mokushuna kegumbo, okwa tsakanene nayina yaNgoongololo. Yina yaNgooongololo okwe mu pula, "Ino mona po okamwandje mpono?" Ndjuhwa ina yamukula nayina okwa li a limbililwa.

##
Yina yaNgoongololo oku uvu okawi okashona taka igidha taka ti: â€œMeme kwathela ndje!" Yina yaNgoongololo Okwa tala tala koombinga adhihe e ta pulakene nawa. Ewi olya li tali zi mondjuhwa.

##
Yina yaNgoongololo okwa igidha pombanda, "Longitha oonkondo dhoye mumwandje." Oongoongololo ohadhi vulu okuninga ezimba lya nika nayi nomulyo wo omwiinayi. Ondjuhwa oya tameke tayi ehama.

##
Ondjuhwa oya pititha ombepo. Tayi pona e tayi hiya mo. Oya tsu omunye, e tayi teshima. Oya kala tayi kolola e tayi kolola natango. Ongoo ngololo oyi na omulyo omwiinayi.

##
Ondjuhwa oya kolola sigo tayi kolola ko ongoongololo. Ngoongololo nomwana oya kookayele komuti ya ka holame.

##
Okuza tuu esiku ndyoka, oondjuhwa adhihe noongoongololo oya kala ye tondathane.

##
* License: CC BY
* Text: Winny Asara
* Illustration: Magriet Brink
* Translation: Rachel Nandjembo
* Language: ng
