# Etokolo

##
Omukunda gwetu ogu na omikundu odhindji. Ohatu tsu omukweyo omule gu oka kondungu yimwe ayike yomeya.

##
Ohatu hupu mokuhawala iikulya mbyoka ya gandjwa kaasihenda.

##
Ohatu pata omagumbo getu kuyele omolwa aafuthi.

##
Aanona oyendji oya thiga po osikola.

##
Aanona yaakadhona oya kutwa ongaaniilonga yomomagumbo momikunda dhilwe.

##
Aanona yaamati otaa alaala nomapandaanda omanga yalwe ya kutwa ongaasitangombe moofaalama.

##
Uuna ombepo tayi pepe, oombapila niiyagaya yilwe ohayi kala ya hakela komiti nokomalugumbo.

##
Aantu ohaa tetwa kiitandu yomakende ngoka ga umbwa umbwa.

##
Esiku limwe ondungu yetu yomeya oya pwine po, niikwatelwa yetu oya li yaa na sha.

##
Tate okwa hiya egumbo negumbo koshigongi shomukunda.

##
Aantu oya gongala kohi yomuti omunene ya pulakene.

##
Tate okwa thikama e te ya lombwele ta ti: "Otwa pumbwa okulongela kumwe opo tu kuthe po omikundu ndhoka tu na."

##
Juma, okamati koomvula hetatu hoka ka li ka kuutumba koshitayi shomuti oka igidha,"Ngame otandi vulu okukwatha mokwoopaleka."

##
"Aakulukadhi otaa vulu okulonga pamwe nangame tu kune iimeno tu mone iipalutha," omukulukadhi gumwe osho a ti.

##
Omusamane gumwe wo okwa thikama e ta ti: "Aasamane otaa ka hupa ondungu."

##
Atuhe otwi igidha newi limwe, "Otu na okulundulula onkalo yetu." Okuza tuu kesiku ndyoka, atuhe otwa longele kumwe tu kandule po omikundu dhetu.

##
* License: [CC-BY]
* Text: Ursula Nafula
* Illustration: Vusi Malindi
* Translation: Rachel Nandjembo
* Language: ng
