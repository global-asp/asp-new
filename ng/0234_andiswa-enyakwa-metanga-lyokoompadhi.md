# Andiswa enyakwa metanga lyokoompadhi

##
Andiswa oha tala aamati taa dhana etanga lyokoompadhi. Okwa hala nokuhalelela a ka dhane wo nayo. Okwa pula omudheuli gwawo ngele ota pitikwa i idheule pamwe nayo.

##
Omudheuli okwi ikwata moombwetelo. "Posikola mpaka aamati oyo owala ya pitikwa okudhana etanga lyokoompadhi," osho a ti.

##
Aamati oye mu lombwele a ka dhane etanga lyomokambama. Ndyoka olyo anuwa lyaakadhona, lyokoompadhi olyaamati ayeke. Andiswa okwa li yemata nokwa tyololoka.

##
Esiku lya landula opwa li ethigathano lyuudhano posikola. Omudheuli gwaadhani okwa li a limbililwa oshoka enyakwa lye dhingi, okwa li te ehama no ka li ta vulu okudhana.

##
Andiswa okwa yi komudheuli nokwe mu indile ompito a dhane. Omuwiliki ka li e shi wo shoka e na okuninga. Okwa etha ngaa nee Andiswa a dhane.

##
Uudhano owa li wa kindja. Kapwa li nando ngoka a tula mo okoola sigo olweetho lwotango lwa piti.

##
Molweetho olutiyali lwuudhano, omumati gumwe okwa thangele etanga kuAndiswa. Okwa tondoka nalyo neendelelo a uka kokoola. Okwa thanga etanga noonkondo. Wayu! Okoola ya yi mo.

##
Engathithi lyaatali olya shambukwa unene. Okuza tuu kesiku ndyoka, aakadhona oya pitikilwa okudhana etanga lyokoompadhi posikola mpoka.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Rachel Nandjembo
* Language: ng
