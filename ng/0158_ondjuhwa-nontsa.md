# Ondjuhwa nOntsa

##
Nale nale ondjuhwa nontsa oya li ookuume. Oya li ye na ombili nonoondhila oonkwawo wo. Kapwa li ondhila yi shi okutuka nando.

##
Omvula yimwe, moshilongo omwe ya uulumbu. Kakodhi okwa li ka ende iinano iile a ka konge iikulya. Oha galuka ihe a vulwa noonkondo. "Opu na ngaa okukala pu na omukalo omupu gwokweenda!" ontsa osho yi ipopile.

##
Ongula sho kwa shi ayehe ya vululukwa nawa, ondjuhwa oya eta po ondunge ombwanawa. Oya gongele omalwenya agehe ngoka ga li gwa koondhila oonkwawo. Oya lombwele ookuume kayo ya ti: "Natu hondjeleni omalwenya ngaka kombanda yaangoka ge li komalutu getu, ngiika otashi ningitha okweenda kwetu ku kale okupu".

##
Ontsa oyo ayike ya li yi na onane momukunda aguhe. Oye a tameke okwiihondjela tango. Okwi ihondjele omawawa omawanawa. Okwa tameke ihe ta tuka pombanda e vule yalwe. Ondjuhwa oyi indile onane opo yi hondje wo omawawa gayo, ihe oya si mbala uunye. Oya tsilike onane kombanda yosikopa e tayi yi kelugo yi ka telekele uuyuhwena wayo.

##
Oondhila oonkwawo odha mono nkene ontsa tayi tuka muule. Oya pula ondjuhwa yi ya pe onane yi ihondjele wo omawawa. Mbala mbala mewangandjo omwa li mu udha oondhila tadhi tuka.

##
Ondhila yahugunina sho ya galula andola onane, ondjuhwa inayi adhika po. Uuyuhwena owa mono onane nowa tameke oku yi dhana. Sho wa vulwa okudhana owa thigi owala onane mevi moka e tawu yi.

##
Komatango ontsa oya galuka. Oya pula onane opo yi ninge nawa omawawa ngoka ga li ga humunuka mo sho ya li molweendo. Ondjuhwa oya tala pombanda yosikopa. Ta tala melugo, okwa tala mehalandjandja, ihe ina mona mo onane.

##
"Pendje ngaa esiku ndi konge natango, oto vulu ihe okuhondja omawawa goye e to ka konga ishewe iikulya yoye" ondjuhwa tayi indile. " "Esiku limwe alike tandi ku pe!"ontsa tayi yamukula.

"Nongele ino yi mona oto pendje ofuto yokanona koye kamwe ndi ka lye po.

##
Ontsa sho ya galuka esiku lya landula, oya adha ondjuhwa yi ipyakidhila natango nokuhadha mevi, ihe onane inayi monika. Oya tuka neendelelo e tayi yakula po okayuhwena kamwe e tayi yi nako. Okuza tuu kesiku ndyoka ontsa aluhe ohayi adha ondjuhwa tayi hadha onane mevi.

##
Shampa ondjuhwa ya mono omuzizimba gwontsa pevi, ohayi londodha uuyuhwena wayo tayi ti: "Ziipo pevi ndyoka ekukutu nolyaa na sha." Wo ohawu yamukula nee tawu ti: "Tse katu shi aagoya otatu fadhuka po.

##
* License: [CC-BY]
* Text: Ann Nduku
* Illustration: Wiehan de Jager
* Translation: Rachel Nandjembo
* Language: ng
