# Okanona okand√¥ongi

##
Okakadhona okashona oko ka mono tango eholoko ekumumithi ndyoka lya li okakako okuza mpoka ko ka li.

##
Efano ndika olya tameke okuhedha popepi, nokakakadhona oka vulu okudhimbulula kutya nani osha li omukulukadhi ngoka a li metegelelo evalelwapeni lyaa na siku inaa li valwa.

##
Nomukumo ashike onuuhwenge, okakadhona okashona oka hedha komukulukadhi. "Natu mu kaleke putse," aakwawo yokakakadhona osho ya tokola. "Otatu mu sile oshimpwiyu pamwe nokanona ke."

##
Ethimbo lyokanona lyokuvalwa olya thikana. "Ikema!" "Eteni omakumbyatha!" "Omeya!" "Kema wa dhiginina!"

##
Ihe sho ya mono okanona hoka ka valwa, kehe gumwe okwa hedha kokule nonkumwe! "Okandoongi?!"

##
Oya tameke okupatathana. "Otwa uvanene okusila yina nokanona ke oshimpwuyu, na osho tu na okuninga," yamwe osho ya ti. "Mbaka otaye tu etele oshipwe!" yalwe taa yi mo ishewe.

##
Omukiintu okwi iyadha e li oye awike natango. Okwa li a limbililwa nkene ta ningi nokanona ke haka okakumithi. Okwa li wo a limbililwa nkene ta hupu ye mwene.

##
Konima okwa taamba ko kutya haka okanona ke, na oye yina yako.

##
Okanona ngele andola oka kale okashona nokethike owala mpoka ke thike, nena andola osha kala shi li nawa. Ashike okanona oka koko e taka koko sigo itaka wapa we okukwiininwa kombunda yayina. Okanona nando ka kambadhale, kaka li taka vulu okwiihumbata ngaashi omuntu. Yina okwa li aluhe a timpililwa nokwa lulilwa. Ethimbo limwe ohe ka pe ka longe iilonga mbyoka hayi longwa kiinamwenyo.

##
Ongeyo nondjahi oya mbwimbwitile momwenyo gwokandoongi haka. Kaka li taka vulu okuninga shika nenge shiyaka. Itaka vulu okukala ngeyi nenge ngeyaka. Esiku limwe oka pwidhuka noka thanga yina e take mu pundulile pevi.

##
Ndoongi okwa li a sa ohoni. Okwa fadhuka po e ta yi kokule ngaashi ta vulu.

##
Sho a ka ziguka metondoko lye, ka li e shi mpoka e li nokwa li uusiku nokwa luudha. "Oooih! Oooih!" Ewi lye olye mu galukile "Oooih. Oooih!" Okwa li awike. Okwi igonyo e ta kotha oomposi dhaashi oombwanawa.

##
Ndoongi okwa penduka e ta mono omulumentu omukokele omukumithi e mu tongolola. Okwa tala momeho gomulumentu nokwa tameke okumona omukumo omupe.

##
Ndoongi okwa yi e ta kala pomukokele, ngoka e mu longo omikalo odhindji nkene e na okuhupa. Ndoongi okwa pulakene nawa nokwiilonga. Nomulumentu wo okwi ilongo sha muye. Oya kwathathana noya nyanyukwa wo aluhe pamwe.

##
Esiku limwe omulumentu okwa pula Ndoongi e mu fale kondungu yondundu.

##
Muulelela mokati kiikogo ayehe oya kotha. Ndoongi okwa yaguma aniwa yina ta alukwa nokwa li te mu ithana. Naasho a papudhuka moomposi...

##
... iikogo nakuume ke omukokele, oya nena po.

##
Ndoongi okwa tseya shoka e na okuninga.

##
Okwa adha yina e li muuwike nokwa li ta lili okanona ke hoka ka kana. Oya papatelathana olule noya kala pamwe ethimbo ele.

##
Okandoongi nayina oya koko pamwe noya koneke omikalo odhindji nkene taa vulu okukala pamwe. Kashona nakashona ayehe mboka ya li popepi nayo oya tameke okutaamba ko ekwatathano lyawo.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Rachel Nandjembo
* Language: ng
