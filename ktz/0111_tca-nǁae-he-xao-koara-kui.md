# Tca nǁae he !xao koara !kui

##
 ǀAm nǀui, !hai koh nǂaoha !xom !an.

##
!xao cete koh gea ǁ'akoa, ha nǂaoh ka 'm nǁo ǁ'ai nǀa'ngsa ǀauhn.

##
!Xao koh ǀoa !'han tca !hai te cete gea ǁ'akoa to kua ǀoa !'han ha ǀ'ae te ǁu !hai ǀkai. !Hai kua coa te !au, '' A o !Xao! A re ǀoa ho tca a te ǁu mi ǀkai?''

##
!Xao gǂahra !hai ko ǁae ǀ'an. '' A ǁae na. mi ǀoa ho a. Mi ǀxom a nǀang a ǁae na!'' Te !ahi tia ǀoa ǂaeǂae te !aua !xao, ''A-m dua tchin ke ko tci nǀui khoea! ǀAm nǀui, a ku sin ho!. A ku gǀae ǀxao!''

##
!Hai u te u ho da'a te ko, ''u, ku'u !xao ko ka ha gǀaia g!u !ka he ga ku 'm nǁo nǁaisi. Ha ǁu mi.'' Da'a ǁoaq, tih koara, !hai, mi ǂara. Mi ku sin du tca a nǁa.''

##
Kohka !Xao u te ku 'm nǁo ǁaisi ko koa ǂxan !xom !ami, ''Babuh!'' Da'a tharisi !ara coacoa te ku'u !Xao !kuisi.

##
!xao coacoa te tjin t !aahh ǀ'an g!u. Ha !kui waqnsi da'a koh ku'u taqm. !Xao sin ku tjin, ''Mi !kuisi da'a ku'u !'aan!

Mi !kuisi u toan! Mi !kui ǀ'homasi!''

##
!Hai !ka koh nǀa'ng ko ka ke !Xao !kuisi ku'u. Ko ǁama ǁ'a ǀama, ko da'a koqa, !Xao ǀoa ceka u ǂxan g!u.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Sylvia Fernandu
* Language: ktz
