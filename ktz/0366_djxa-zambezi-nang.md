# Djxa Zambezi n!ang

##
Ka koh o Sondah g!oa. Te ǁ’ohm sa o ǀusese koh ǁxaeǁxaea Musikili !ahian n!’ana din ko Kaprivi.

##
Zoqin dohma sa o si gasi koh tsa’a ka ǀ’ae ko tjuǀho n!ang waqnsi. Si koh !au si ǂarasi. “Nakamwu, mi !’hai a.” “Ko coa, Khaze.” “Silume! we!”

##
Maria koh kxoa nǁo Ntwala. Ntwala nǂai djxa si!a ko Sondah nǀui waqnne. “Ntwala! Ntwalee! Ntwalaa! Ntwaloo!” ha koe n!au.

##
Ntwala !’au ǁama tjuǀho !an nǀui te ko, “Mim he! te !’hai a.” ǁ‘homi waqn !aah kxoa ha.

##
“I!a re toto ǀ’an i!a ǀ’aesi ko djxa ko ǀama he wa?” Ntwala tsitsa’a si!a. “Ehee.” Siǀa !au ǀxoa !ka nǀang te koh khu taqm ka zoqin.

##
Ka si cu he ku nǂaoh gǂae a !xom !humi. Ntwala tsin te ku nǂoahn nǂoahnsi. “Nǂoahn e!a ko ǁ’aea nere g!u n!a’an-n!a’an koh g!a m tjuǀho n!ang,” Si!a koe nǁae. “Nǂoahn e!a ko ǀAri kota gǀoahra tci ooa.”

##
!Xom !humi !an kaqe !ahian n!a’an koh nǀanga. Te ǁ’hom koh kxoa ǀ’an Ntwala ko kaqe nǀai n!a’an.

##
“Mi ho ka n!a’an-n!a’a,” Joy koe nǁae. Te ǀ’an ka ko Ntwala.

##
“I!a ka gǀae djxa,” Ntwala koe !oa ǁ’hom. Si!a wagnsi !aah g!a’ama g!u !ka, si!a !au ka ǁ’aqiǁ’aqin tshi ǀoa si!a tsaa Zambezi !xom !humi g!ua ǂ’aua ta’msi.

##
Ntwala koh n!uan !an. Ha koh se ǂ’oqnisi. Ha se tca ǁ’hom !ae !ae oo n!aroha djxa. 

##
“Guua khoe ǁ’aea” ha koh koe !au !oa si!a. “Gǁa nǀae.” Ha koh ǁ’hai tsau kaqe nǀai n!a’an-n!a’an.Ha koh n!oa ǀ’u ǂxan ka ko g!u !ka.

##
“Nǀe’e, tsan,n!ani to’a!” ha koe nǁae. Da’abi !aah g!a’ama g!u !ka te ku djxa ua kaqe nǀai. Ntwala koh se si!a.

##
“Mi ǂ’an!” Maria sa Khaze koh !au ǁxae. “Itsa waqnsi ǂ’an,” Ntwala koe nǁae.

##
“Mi kare gua khoe,” Maria koe nǁae. “Kajan!” Khaze koe nǁae. “M!a xoana, ntwala?” Tsitsa’a dsjaunmhi gesin.

##
“Ce nǀang gǁa nǀae” Ntwala !oa si!a. Ha gu tsau kaqe nǀai n!a’an-n!a’an te !oan ǀ’u ǂxan ka ko g1u !ka.

##
“Nǀe’e, tsan,n!ani to’a!” ha koe nǁae. Da’abi !aah g!a’ama g!u !ka te ku djxa ua kaqe nǀai. Ntwala koh se si!a.

##
“Mi ǂ’an!” Maria sa Khaze koh !au ǁxae. Maria ǂani djxa. “Khaze o tahn kxa. Ntwala koe nǁae “ǁAu du, Khaze. M!a ka g!a tjuǀho.”

##
Da’abi nǂaoh g!a ǀxoa Ntwala ko tjuǀho. “Nǂoahn e!a ko nǂoahnsi, Ntwala” si!a gǂara. S!a koh are ku ǂaeǂae ha nǂoahnsi.

##
Maria ǁama !’o-n!ang te ǁaahm !ao Khaze. Te Khaze koh coa te tjin. “Khaze ǁ’a taqe ku nǂam a,” Joy koe !oa Maria.

##
“Maria! hatce khoea re a nǂam Khaze?” Ntwala tsitsa’a. “Ha tahn djxa. Ka koh ǀoa to,” Maria koe nǁae.

##
Ntwala gǂara ǁ’hom waqnsi nǀang si!a g!ooa nǁari n!ang. “Skore ǁ’aiha re !oa m!a ko hatce?” Ha tsitsa’a. Ka ǀoa jan ko n!aih ǁ’aa. Jusa ǁ’aa n!aih ǂaun ǁxara hi ǀ’aesi, “Nakamwa koe nǁae.

##
“Maria ǂ’aun ǂgara ǁae ǀ’an,” Namasiku koe nǁa. “Khaze ǂaun ǂam ce ha,” joy koe nǁae. “A-an, ka, ka ǀoa jan ke ǂama khoe,” Ntwala koe nǁae. 

##
Ntwala ko “mi ǂ’ang te ko Maria te ǀoa djxa ǀxoa m!a ko Sondah ku tsi.” Maria tjin tcaq ha gǀa’a !usi. “Mi… mi…ǁae na khaze. ǁAe na ka ke mi nǂam a. Mi ǀoa ceka nǂam ju nǀui,” ha koe gǂara kxui. 

##
“Mi ǁae ǀ’an a,” Khaze koe nǁae te n!ama Maria. “Etsa Maria ku g!a ǀxoa a ko tjuǀho,” Ntwala koe !oa Khaze. “Maria ceka g!a gǂara a taqe ko ǁae ǀ’an.”

##
Maria !oa Khaze ǁ’a ha taqe, “mi nǂam Khaze kam ha tahn djxa. ǁAe na. Khaze o mi ǂara, ka koh ǀoa jan ko ha nǂam.

##
Sibungo di n!a’an ǂaeǂae Maria.”Ka koh ǀoa jan Maria, ka ǀoa jan ko ju nǂam. Mi hui a ko ka ke a tsi gǂara mi ko ǁae ǀ’an. Mi ǁae ǀ’an a. Sibungo di n!a’an !oa Ntwala te ko, “A o ǁ’aiha jan”

##
Sibungo di n!a’an kokxui ǀxoa da’abi waqnsi. “Ntwala koh ǂ’ang ǀ’an ǁxara ja ko Maria. Ha nǂam Khaze kama ha ǀoa tahn g!u djxa. ǁ’aike ha ǀoa xoana djxa. 

##
“Maria aia,” Khaze koh zoma. “Mi ǀoa kare ka Maria sin gea tjuǀho ko Sondah ka tsi gǀae. Mi kare ka etsa gǀae gua khoe ko bekea tsi gǀae cete!”

##
* License: CC BY-NC-SA
* Text: Imelda Lyamine, Albius Chunga Mulisa, Maria Simasiku, Florence Habayemi Shitaa
* Illustration: Kleopas Jambeinge
* Translation: Sylvia Fernandu
* Language: ktz
