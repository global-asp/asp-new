# Nozibele kota n|ai!kuimh n!ani

##
Kuria o kxaice,dshaumh n!ani !'hu da'a.

##
Khoe ko khui te si!a u ǁ'a si!a g|ae dcxaa si!a hui |xoa g!u te khi taqma.

##
Kua,si!a ho tca khoe te kxoni. Te ko coa te ua !aoh.

##
Ka si!a tsi to'oma !aoh. Nozibele ǁua ha g!au ko ha !ain. Ha ǂ'ari ha !ainǁaqmatcia! ''I!a |xom ce |xoa mi. Te ha ǂarasih ko ǁ'ae te toan.

##
Te Nozibele o n|e'e te ce ua tcagn!a'an. Ha g|ae ho ha !ain tcia te n!o'o |'an tcia te n!o'o |'an !oah, Xabe ha tamia jojoma.

##
ǂXansi ha ho da'a ku ǁ'an !aoh khoea. Ha n!o'o |xoa da'a toa te to'oma te !o!o tjutzi.

##
Ha ko area khoe ko ha ǂ'angsi,gǂhuin !'oan tjutzi te ko, ''Hatcere a kare? " Mim m!an te kxoa ko mi coa," Nozibele koe nǁae. "G!a'ama,kana mi n!ai a !" G|huin ko nǁae. Te Nozibele g!a'ama.

##
Gǂhuin ko, " n|oan |'an mi !" Xabe ka mi hinm he, okaa mi cinniha |oa n|oan |'an gǂhiun,ha ko mani kxui. " N|oan kana mi n!ai a! "Gǂhuin ko nǁae. Te ǁama ǁ'aka Nozibele n|oan |'an Gǂhuin ko 'm khoe ma.

##
ǁAma gǂhuin ko, "Du |'an mi ko khara!" Nozibele mania ha," Mi ma ciniha sin |oa khara |'an gǂhuin." "Khara kana mi n!ai a!" Gǂhuin ko nǁae. Te ǁama Nozibele khara.

##
/Amn|ui waqnhe ha ǂ'aun n|oan ka ǁxai ka ǁka |'an gǂhuin. |Amn|ui gǂhuin ko, " Nozibele.|am a he mi ka |'hoo ǂara gesin. ǁXai tjun!ang,n|oan 'msi n|ang ǁka mi tcisi ko ǁ'aea mi g|ae."

##
N!o'osi tjin toan gǂhuin o ua ha n!o'o te ǂhoe !kui n!ani ko ha n|ai. Ha |'ua !kui n|ui ko g!ahm ǂahbatan!ang,ka n|ui ha n||ahn tjutzi !'on!ang te ka n|ui ha nǁahn !hu n!ang. ǁAma ha !aah toan ha |'ae ka ha ua !aoh.

##
Ka gǂhuin ce ha kxoa Nozibele. " Nozibele koere a gea?" Ha !'au. "Mi he te gea g!ahmǂahban!ang,''!kuia o kxaice ko nǁae. '' Mi he gea tjutzi !'on!ang, ''!kui o nǂaitsan khoe nǁae. " Mim he,te gea !hun!ang,"!kuia o nǂain!ania ko nǁae."

##
//Ama gǂhuin !'han tca Nozibele te kui ha. Te ha ko !aah tju/ho n|ui wagnke. Xabe Nozibele ǁ'a !osin ge te !hai |xoa gǂhuin ko !ahin. Ka gǂhuin g|ae se !ahin ǁae |'an ka |'ae ko ha, okaa ha !aah ce te ǁxoa gǁa'ama |oa ce ǂ'ang Nozibele kxoa.

##
* License: [CC-BY]
* Text: Tessa Welch
* Illustration: Wiehan de Jager
* Translation: Kileni A. Fernando
* Language: ktz
