# Da'abi sa o thobo hiasi

##
ǀAmnǀui, ǃaohnǃang koh gea jan.

##
Siǃa koh ǀoa ǁ'an khoe. Te hui siǃa nǃauasi ko ǃaoh kota tzi.

##
Te siǃa koh ǃoa siǃa ǀ'aesi ǁ'a siǃa nǁau to'oma da'a.

##
Siǃa koh ǂ'aun du siǃa ǁkoa waqnsi ko gǀu. Khama siǃa koh du ǀxoa siǃa ǀ'aesi ko thobo!

##
Te ǁ'a ǃarikxaomh sa ǁ'a ha nǀui koh kaice taqra ǀamtzi ku nǀanga.

##
ǁ'ae nǀui okaa ǁ'a oosia sin ku u te ha ǃosin nǂai ǀxuri ha.

##
Te tia ǁ'ae ǂaun! Te ǀam kohre ha.

##
Thobo da'abiamh ǃka sih ǀoa nǀang ka siǃa se tca siǃa tshima o kohrea ǀam.

##
Xabe siǃa du ǂ'ang. Siǃa dua thoboa kohre ka ǀ'ae ko tzama.

##
Siǃa tani ua siǃa tshia toa o tzama ko nǃohmǃo.

##
Tca ǀam ku o gǀaia, ha koh nǃohm u te ge'ea nǃom ǁ'hasi.

##
* License: [CC-BY]
* Text: Southern African Folktale
* Illustration: Wiehan de Jager
* Translation: Cwi Debe
* Language: ktz
