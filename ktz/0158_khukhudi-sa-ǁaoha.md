# Khukhudi sa ǁAoha

##
Goaq nǀui khukhudi sa ǁAoha koh o ǂarasi. Sa koh ǁau ku !xoana ǀxoa tzama gesin si nǀuia koh ku n!om koara.

##
ǀam nǀui, dshau tci ooasi koh gea n!ore n!ng. ǁAoha ku ǂ'aun nǂaoh nǂau koa n!obe ǂxan ka ho 'msi. Ka n!obe ǁ'huin ka ce. Ka ǂ'aun ka ǂ'ang nǀuia soah he o !au nǁo ma ge!'' ǁAoha koe nǁae.

##
Gǀu nǀuia g!uh koh n!obe nǀ'ang, khukhudi ho ǂ'ang nǀuia n!obe jan. Ha coacoa te ku ǂ'an nǁo !kuisa o ha tzama ǂara gesin gasi sa koh taqm nǁo. ''Kxoe nǀang m!a g!ai ǁaoa ka ko m!a !kuisi ǁ'ahsi,'' ha koe nǁae. ''Khoe nǀui ka ku gǀea hui ko !au nǁo.''

##
ǁAoha nǀe'esi hi kxaea naqni ko ǁ'a tjuǀhoa, te kahin ha ku ǂ'an ka coacoa g!ai. ha du ǀ'an ha ǀ'ae ko n!abu tsan sa ǀohm te tsau te n!oma khukhudi ǁ'ansi. Khukhudi ǀxobe naqni te tia n!oa ǁ'huian g!ai. Ha nǁah naqni ko kas !'o te ua kombi ǁ'a ha u toto ǀ'an da'abi ko 'msi.

##
Te tzama gesin ho tca ǁAoha ku oo n!om ua. Si!a gǂara naqni ko khukhudi ǁ'a si xabe g!ai ǀ'an si ǀ'aesi ko n!abu gesin. Te n!osi ǁ'aka tzama kua g!ain nǀa'an t n!om nǁo.

##
Ka tzama o toansi ku tani ce naqni, khukhudi koara. Te ha da'abisi gu naqni te coa te kui ǀxoa. Ka si!a toan ǀxoa ǁ'a kui tsima, si!a sin nǁah naqni ko kxaǀho.

##
Koh ka ǀam gǁore, ǁAoha ce. Ha tsitsa'a tu naqni ǁ'a ha g!ai ǁao ce !kui sa koh khoara ko ǁ'aea toa ha koh ku n!om nǁo. Khukhudi kxoa naqni ko kas !'o. Ha kxoa ha ko kombi n!ang. Ha kxoa ha ko darah n!ang. Te khoe nǀuia ha hoa naqni koara.

##
''Sin na ǀam n!ang,'' Khukhudi koe ǀxom ǁAoha. ''Nǀang a ce g!ai a n!abusi nǀang kxoa nǁo 'msi. ''Ka ǀam nǀui ce ku ǁua.'' ǁAoha koe nǁ'ae. ''Ka a ǀoa ho naqni, a ku na a da'ama nǀe'e ko ǀxao kxama.''

##
ǀAma ǁua he ǁAoha ce tsi g!a, ha ho tca khukhudi te ge ku nǂaqri kxa, te naqni koara. Te ǁAoha kua n!om khauru tca n!o te gu khukhuma nǀui. Ha ǁ'ae ha te u ǀxoa ha. Te ǁohma ǁ'a ǁ'ae hin toa, ka ǁAoha ku tsi, ha ho ka khukhudi ku nǂaqri kxoa naqni ko kxa !ka.

##
Ka !haria o ǁAoha n!obusi ga ku hoa ka ǀ'ae ko kxaǀoh, khukhudi nǂai ǀkuri ha da'abisi. ''G!aia koa toa nǀang tsia kxa !xau.''ka si!a ǁoaq ha. '' E!a m ǀoa o nǁuhnsi. E!a ku !aah.

##
* License: [CC-BY]
* Text: Ann Nduku
* Illustration: Wiehan de Jager
* Translation: Kallie N!ani
* Language: ktz
