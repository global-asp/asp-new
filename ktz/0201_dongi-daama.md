# Dongi Da'ama

##
Ka koh o da'ama hoa !kamsia ǀoa o se tamatama ko koa

ǂxan.

##
Ka !kamsih tsi to'oma,ha se ka te ka o dshaua g!ko.

##
ǁ'An xabe jojoma,dshauma tsi to'oma ǁ'a dshaua "M!a ǂ'aun ǁae ha " dshaumh!oa ǁae te ko ,''M!a ǁae ka kota da'ama ko !'uin.

##
Da'ama n!o'o te n!ae ǁahm! " Tan, nǂahmsi g!u!"! ǁaaaaahhhhmmm!!"

##
Te ka si ho da'ama ju waqnhe khu ce gǀaohsi. "Ha dongi re?!"

##
Ju waqnhe coa te nǂuia khoe. " M!a ko m te ǁae dongidi kota ha da'ama ko koeq, te ka o tca m!a du, " Si!a gesin koe nǁae, " Xabe si!a ǀ'an m!a ko !xoo!" Si!a gesin ko nǁae.

##
Te ǁama dshau hoa ha ǀ'ae ko nǀe'e cete. Ha are ha ǂ'angsi ko tca ha o dua da'ama ǀkania he. Ha ka da'aba te ǀoa !'han tca ha dua ha ǀ'ae.

##
Te toansi ha zaina tca ha te o ha da'ama te ha o ha taqe.

##
Kahinke,ka da'ama gea tzema nǀe'ea toa okaa, tci nǀuiwaqnke gǀae

ǂ'asara te dongi !'am te !'am ua koa ha gǀae ǀoa ǂ'aun gǁoba o ha taqe ga. Ka ǀoa nǁan tci nǀui xabe ka ha ko nǁuri, ha ko ǀoa ǂ'aun du ǀ'ae ǂoa ju. Ha taqe ǁ'ang ha ǀ'ae te ǁxuǁxuu. ǁ'Ae gesin ha du ǂoa !hama ko tcisi du.

##
N!ain!ai kota taun du tsaua ka ǀ'ae ko dongi n!ang. Ha ka ǀoa du tceke ha ka ǀoa du tca toa. Ha ka ǀoa khoe tce ke. Ha ka ǀoa khoe tca tao. Ha ka ho ha ǀ'ae te taun, ǀamnǀui,ha ǁu nǂhao ha taqe ko kxa.

##
Ha ho ha ǀ'ae te tokhom. Ha !aah n!hae ǁ'akoa ko g!aohsi.

##
Ka ha u n!omtsau okaa gǀu nǀang, te dongi n!aan. ''Hi haq''? ha ǂ'auce ko gogoma gǀun!ang. ''Hi haq?'' ka ce te nǁae ce. Ha ko n/e'e ǂamma ha ǀ'ae ǂoa buru ǁ'ang ha ǀ'ae, g!uh gu ha te ha tsa'a.

##
Dongi ǂxai te ho horekxaoa nǂhao khauru ǀxoa ka. Ha se ǁ'a gǀa'asi ha ho tcisa ǂaqbe.

##
Dongi u ge ǀxoa n!aun!a'aan,jua n!aroha ha ko tci !'hao!'haosi du ǀxoa ǀxoah. Dongi ǂaeǂae te n!aroh, te khuina n!au o ǁaea ha. Sa huia khoe te tshi ǁkae.

##
N!o'oma nǀui,n!aun!a'an gǂara dongi ǁ'a ha tani !'an ha ko n!omnǀai !ka.

##
ǁUa ko g!a!kui ko !'aiceke g!uh gu. Dongi !'un tca ha taqe te ǀkae te !'au ha. Te ka ǂxai....

##
...g!a!khuisi koara ǀxoa ha ǂara, n!aun!a'an.

##
Toansi doni !'han tca ha ǂ'aun du.

##
Dongi ho ha taqe, ha taqe tsxam da'ama ha ma n!an,sa nǁahn khoe ko ǁaea gǂain. Te sa g!amma ǀ'ua khoe.

##
Dongima sa ha taqe !'am ǁkae te ho n!am sa ǂhai,sa gǀea !an ko !an. ǂ'auce, nǁhomi ju gesin, ju xabe coa te !xoana.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Kileni A.Fernando
* Language: ktz
