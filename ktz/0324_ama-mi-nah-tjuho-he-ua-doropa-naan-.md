# /Ama mi n//ah tju/ho he ua doropa n!a'an .

##
Kobe ma n/ui n!om tsaua e tju/ho te ha sa ku n!aoh g/a'ain ge. Kxa/ho tasa ‡hai g//a /'an ka n!ao. Touts hin ku !'au koa besi ku n‡au ll'a ka !usi.

##
Doropa Doropa n!a'an ku n‡au //'hanga!" Mi tsa'a ku Touts !'au. Ka toa koh o besi he mi koh n‡aun ‡xuru.

##
Doropa n!a'an besi koh sin kare g!a'in te tia ju ciniha n//uri ‡xuru. Si!a gesin ku paka si!a tusi ko besi ‡a'ban!ang . Te si!a gesin ku paka si!a gasi ko rakasi ko besi n!ang.

##
Ju zesiin sa kare ‡xaru ku, ‡xabe si!a karatasi ka ku u n/ang /xoa ju n/ui. Dshausi ku du /'an da'abi khoe jansin sa si g!hoa kham n!ama g‡a'in.

##
Mi //ama n//oq'obe n/ui ka g‡a'in /'u mi /'ae. Jua n/anga mi !'om //ae !kau tcoqtcoqra o n!u'ubu /auhn. Ha g//aba n!ang n/o ‡'angsi, jaa /xan/xana te khoe te ‡'ang /oa g//a taqm.

##
Mi //ama n//oqobe te se tzi te ‡'ang tca mi te n//aah mi tju/ho, he o koa mi !'ama. Mi koh ua doropa n!a'an.

##
Tcisi n!ao toan ka /'aesi te wece ‡xuru toan te g!ho. Hawkers ciniha /aun /'ua tcisi ko //ama n//oqbe //'a kxoa ju //'ama. Ju wece koh !'au tcisi /'usi, n!ana ka sa si //'ama .Ka n‡u kxuisi g!a'an mi khoea.

##
Ju ‡xuru //'a si sa /koromh //'ama tchi tcisi si gesin //'ama /kxom/kxom te kua coa te /'om. Te si sa toa he kaa koara mari, n!ana mi , kaasin se ju.

##
Te tcisi du n!ang kaa sin kxuia u te besi kxao sin coa te pinpin , n‡ai sea o tca e!a te kaa u. Tout o ha sin !'au he ko Hawkers g/ai.

##
Hawkers ku //ahm n//hoo ju besi n/ang //'a kxoe he ha g//ai. Si gesin ku /'an ce ju ko si cintcisi. Te si gesin ko ka te o toansi te ‡'aun !a!a ka //au ho mari.

##
Te //'aea besi ka n//ah he g//asi, Mi sin //'hon se khoe //ama n//oqobe. Mi n/a are mi ‡'angsi te ko mi re koma ku /am n/ui sin ce tsi a mi tju/ho.

##
Ka !au!uh g!ai okaa khoro n!a'an n‡haoa besi n!ang. Mi /u mi g/a'asi te n!obe g!uu'h.

##
Te tia ‡'angsi ce ua tju/ho. Aia re ku jan woa? mi !ha re n/hui mari? mi dshin re n!hae ku sin ‡'ang mi tci //a'asi tcaq?

##
E!a ce he u mi ‡'ang koa to'a he mi tsa ku !xoana doropa n!ang //'a ka !u. Mi sin te n‡au tsa'a ka !u tot mi sin tza.

##
Ka iri sa o a ‡aun mi ‡xai te ku tsa'a tca ju ku oo ‡xubia he si gesin ce ua mi tju/ho. Mi gu /'hain ma tzema mi ma te khu g/aia besi n!ang.

##
Ko ce besi kua za ha ha /'ae. Te kua ce ua //'hai . Tca kaa kaice o tci g/aoha ko mi, o coa n/ang kxoa mi tsu tju.

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: Jabulani
* Language: ktz
