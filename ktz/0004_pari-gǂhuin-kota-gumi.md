# Pari, Gǂhuin, kota Gumi

##
Pari, Gǂhuin, kota Gumi koh o ǂara jansi. ǀAm nǀui siǃa nǃahria koa ǂxansi ǀxoa teksi.

##
Ka siǃa nǃarih he u gǁa, ǁ'akaa teksi nǃarih kxao kxoa mari. Gumi ǀxao.

##
Gǂhuin ǀxao ǁ'aba, khama ha ǀoa ǁae mari sin ǂ'aun.

##
Nǃarihkxao kare ǀ'an ce mari sa o gǂhuin gasi te pari ǃaah u te ǀoa ǀxao.

##
Nǃarihkxao nǃohbe taun. Te ǀoa ǀ'an ce gǂhuin ko ha marisi te nǃarih u.

##
Ka khoea hin to'a, te ka gǂhuin ho uto ha ǃxoe ha ka kxoa nǃarihkxao khama ha ǁae ha marisih.

##
Pari ǃaah nǃhae uto ǃahinkxuisi. Khama ha koaq tca ha te ǁ'ang ha ǀ'ae khama ha te ǀoa ǀxao.

##
Gumi ǀoa koaq xabe ka uto gǀaea ha. Gumi ǁ'ae ha ǀ'ae ka ǃxai dao khama ha ǀxao toan.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Cwi Debe
* Language: ktz
