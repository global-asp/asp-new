# Khukhu sa Jo'oma

##
Khukhu sa jo'oma koh o ǂarasi. Te tia sa koh kaice nǂuian khoe. ǀAm nǀui sa ǁ'ae te ko sa te kui ǀkaisi buru ka se sa nǀuia tahn.

##
Sa ua ǀkaisi buru ǂah te coacoa te kui. Khukhu di'i te tia jo'oma di'i tahn. Khukhu ǃai buru ka ha nǂau ǂxaansi, te tia jo'oma ku ǁu ǂauan ha. Khukhu ǃka kua coa te nǃoqmi.

##
Sa kua ǁ'ae tca sa te ka kui ǃaih ǀ'u. Kxaice jo'oma koh o khipa kxao. Khukhu sin ǃaih ǀ'u ha nǀe'e. ǁAma ka o khukhu ǁ'a ha ǁ'aea ha ǃaih ǀ'an ha ǀ'ae.

##
Jo'oma ǃaih buru te ha gǃa'ama. Te jo'oma kua nǂaqri te ǃaih ǀ'u. Jo'oma kua ǃ'anga ha nǀai te ha gǃa'ama. Jo'oma tahn ha sa o faif.

##
Khukhu ǃka nǃoqmi khama ha nǂhao. Ha koh jua ho a ǀ'ae nǂhao tca ǀkau. Jo'oma coa te tshi, khama ha ǂara te ǁoeh khuin ha o nǁunga.

##
Khukhu koh kaice taun te kahin ha ǃ'oan caoa ha tzi te gom jo'oma.

##
Ka khukhu tzin he ua tjuǀho, ha ho jo'oma ǁ'a taqe. Jo'oma ǁ'a taqe tsitsa'a ha te ko," Are ca ho mi da'ama?" khukhu ǀoa nǁa tci nǀui. Jo'oma ǁ'a kaice ǂ'ang.

##
Te kahin jo'oma di-nǃa'an tsa'a dohm ma tzema he ko "Aia hui mi!" ka koe tjin kxui. Jo'oma di-nǃa'an koqe te ǂae ǂae nǁhoo ha ǃ'omsi. ǁ'A dohm ma ku ǃaihan khukhu amanǃang.

##
Jo'oma di-nǃa'an ǃ'au "Nǂai ǁkoa ǀxana ma o a ga mi da'ama!" Jo'oma di-nǃa'an xoana ǂa'an ha ǁku ǀkau du. Te khukhu coacoa te ta'ama tca ǀkae.

##
Khukhu nǁhan te ǁama te go nǁha ce ǀ'u di'ia. Te ǁama te nǂhai te gǃo'o. Te gǃo'o. Te jo'oma koh du ha nǀaq'inǀaq'iansi.

##
Khukhu sin gǃo'o gǃo'o totih ha gǃo'o gǃxa jo'oma di-nǃa'an sa ha da'ama kaa ǂxaru ǃaihn te djxoma.

##
ǁAma ǁ'aea to'a khukhu sa jo'oma ǁa'ike ǀoa are khoe te horea khoe.

##
* License: [CC-BY]
* Text: Winny Asara
* Illustration: Magriet Brink
* Translation: Fanie
* Language: ktz
