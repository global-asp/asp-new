# Khukhu sa Jo'oma

##
Khukhu sa jo'oma koh o ‡arasi . Te tia sa koh //'ae wece ku n‡uian khoe . /am n/ui sa //'ae te ko sa te kui /kaisi buru ka se sa n/uia tahn.

##
Sa ua /kaisi buru ‡ah te coacoa te kui. Khukhu di' i te tia jo'oma di'i tahn. Khukhu !ai buru ka ha n‡au ‡xaansi, te tia jo'oma ku //u ‡auan ha. Khukhu !ka kua coa te n!oqmi.

##
Sa kua //'ae tca sa te ka kui !ai /'u. Kxaice jo'oma koh o kihpa kxao. Khukhu sin !ai /'u ha n/e'e. //ama ka o khukhu //'a ha //'aea ha !'ai /'an ha /'ae.

##
Jo'oma 1ai buru te g!a'ama. Te jo'oma kua n‡aqri te !ai /'u. Jo'oma kua !'anga ha n/ai te ha g!a'ama. Jo'oma tahn ha sa o 5.

##
Khukhu !ka n!oqbe ko ka ke hae ha gon da'a. Jo'oma coa te dshi khama ha ‡ara te //oeh koh o tci khoe /'hoan.

##
Khukhu koh kaice taun te kahin ha !'oan caoa ha tzi te gom jo'oma.

##
Ka khu tzin he ua tju/ho, ha ho jo'oma //'a taqe. Jo'oma //'a taqe tsitsa'a ha te ko," Are ca ho mi da'ama?" khukhu /oa n//a tci n/ui. Jo'oma //'a kaice ‡'ang.

##
Te kahin jo'oma di-n!a'an tsa'a dohm ma tzema he ko "Aia hui mi !" ka koe tjin kxui .Jo'oma di-n!a'an goqe te ‡ae ‡ae n//hoo ha !'omsi. //'A dohm ma ku !aihan khukhu aman!ang.

##
Jo'oma di-n!a'an !'au " N‡ai //koa /xana ma o a ga mi da'ama !"Jo'oma di-n!a'an xoana ‡a'an ha //ku /kau du. Te khukhu coacoa te ta'ama tca /kae.

##
Khukhu n//han te //ama te go n//ha ce /'u di'ia.Te //ama te n‡hai te g!o'o. Te g!o'o. Te jo'oma koh du ha n/aq'in/aq'iansi.

##
Khukhu sin g!o'o g!o'o totih ha g!o'o g!xa jo'oma ' di-n!a'an sa ha da'ama kaa ‡xaru !aihn te djxoma.

##
//ama //'aea to'a khukhu sa jo'oma //a'ike /oa are khoe te horea khoe.

##
* License: [CC-BY]
* Text: Winny Asara
* Illustration: Magriet Brink
* Translation: Fanie
* Language: ktz
