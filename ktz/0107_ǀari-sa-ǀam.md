# ǀAri sa ǀAm

##
Goaq nǀui, ǀaria koara ǂ’ang he ǁ’oba koh ge. Ha koh !xoana ǀxoa ha ba n!a’an gǂaah ko Kalahari gǀuia.

##
N!oma nǀui ǀAri n!a’an gǂaahsi koh ǂxai te ho ha !’han he cua ǀan he tca. ‘Msi koh ǀoa toan te pari ciniha gǁa !’hu n!ang. “!Ari kxao, ǁ’ohba! U ho ǀ’an a ǀ’ae ko dshau. mi n!obe gǂaah ko ciniha ku pari ǁ’a ha u ǂai ‘m.

##
Te gǀui khoe, ha ho tci nǀuia ku ǁ’haǁ’habea n!om !’o. Ha u t’om t’oma ha ǀ’ae ko ǁ’a n!oma. Tca ha sin ku oo t’oma, ǁ’a tca ǁ’haǁ’habea sin ku oo ǀ’hom ua. Khoe nǀui tca ke koh o ha dshau?!

##
“A ǀ’hom,” ǀAri koe !oa kxui ǁ’haǁ’habe. “Te are o hatjoe? Hatce khoea re a o nǀe’e?” ‘Mi o ǀam”, ǁ’haǁ’habe koe ǁoaq kxui. Mi juasi nǁah mi ko khuin ke ko ǁ’ae si koh !au u. Si ǀoa kare mi maq. Mi n!obe khui.”

##
Te ǀAri ko, “A tia n!obe ǀ’hom! Mi ku maq a. Mi ku tani ua a ko tjuǀho ka a u se mba.” “Ka jan, a ku maq mi. Nǀang a tia nǁau nǁa ko ka mi n!obe khui ǀ’an a.” ǀam koe nǁae.

##
Te ǀAri kua ǁua ǀam ko ha !’o te coa te a tjuǀho. ǁ’Aea ka gǂxa’a, ǀam ku’u ǀAri !’o !kuiasi. “A re koma ku ǀxom ka kaurua mi !’o? Mi kare can,’ ǀAri koe nǁae. Ha !’o koh djxo te ha nǂaoh tama. “sin t’oa nǀang u!” ǀam koe nǁae. Mi koh !oa a te ko a nǁau tci nǀui!”

##
Te ǀAri se cu !ahin ǁ’hau cu g!xai n!ama. Ha !kui te ka sin ge ǀxoa /am.

##
Te !kui zesin ǁ’a ka ǂ’usi ka ǀoa khoe ka sa ǁxoasi ge.

##
Te ǂ’u zesin ku nǂai sea ǀAri ǁ’a he ǁ’haike nǁau ce ka du nǁhun.

##
* License: [CC-BY]
* Text: Traditional San story
* Illustration: Manyeka Arts Trust
* Translation: Kaqece K. N!ani
* Language: ktz
