# N!hai da’asi

##
N=oahn he coa ll’ae sa koh =xan ko ll’aea !ham-mh kosin ju ko ku !xoana llkae. Te ll’a ll’ae sa ju koh koara tosi ko da’a. Si koh ‘m tci tza’anasi. N!hai nle’esi koh kxae glaoh ko da’a khoea.

##
Ju kota !hamh ǁkae ǁkae nǀang si du ǂ’ang nǀui. “ M!a re du hatce ka n!hai ǀ’an m!a ko da’a ka m!a nǀoan msi ?” Si tsitsa’a. Si!a ǁ’ae te ko si!a te !hai gǀu ka cocoa ge’e ka ge’e, ka ǁ’am, ka !’au ǁkae ǁkae ju wece.”Hoe djxani ǀxoa e!a. Hoe djxani ǀxoa e!a. Hoe djxani ǀxoa e!a.

##
!Ahm sa ǂhai ǁama tzi te tsi ǁkae ǀxoa si!a. ǁ’a si!a djxani he ge’e. N!hai nǀhui da’a !aihan si te tani. Ha nǁahri te nǁhari. Te ǁ’ae ma tzema g!oh gǀai. N!hai dchun te cete nǀhui ǁ’ai sa !kau te ǀ’u. Da’a coa te ku n!om te ju nǀui woaqn to’a gu da’a !aihan. Ju woaqnsi coa te djxani, te djxani nǁhomi da’a.

##
!Hai koh !aah te o !ham ma di’i. Te ju !oa ha, “ ǁ’aea ke n!hai ku djxani ǀxoa e!a, a nǀhui ha da’a !aihansi nǀang !aah u.Ha ka ǀoa xoana ka du khama n!hai n!om tsau.

##
N!hai ge’e tsi n!a’an. Mi khoea ka ǀoa o tih. Mi koara tih. Mi sin ‘m ǀxoa a ko !kui, Mi sin ‘m a xabe !kui koara.Mi koara tih. E!a wece o ‘msi ko mi khoea.

##
ǂAqai ku !aah te ho ha ǀ’ae te khu tca di’i.Ju !oa ha, ǁ’aea n!hai djxani he ge’e ǀxoa e!a, a ǂ’aun tsxatsxabi ha da’a !aihansi nǀang !aah u.

##
ǁ’Ae si!a djxanihe ge’e, ǂaqai tsxatsxabi !aiansi te khu te g!a’ama ǁxao. XAbe ǁoeh n!hai koe nǁae, “ Hatce khoea re mi ǀoa tsa’a ha g!oqbug!oqbu kxui ko ha ǀkaisi taqm kxui ko mi !’ n!ang. 

##
N!hai mani te se tca ǂaqai ǁae ha da’a !aihansi he ku o !aah g!a’ama ǁxao,ǁama ha nǁomg!xa ǂaqai,te gu te nǀhui coea ha da’a !aihansi. ǀAma, n!hai cete ge’e tzi n!a’an.

##
Te ju gomagoma khoe. Si!a ko, “ Ya kxoe m tsitsa’a ǀ’au. Ha tzema te cete di’di.” ǀ’Au. “ si!a koh koe nǁae, ǁ’Aea ke n!hai djxani he ge’e ǀxoa m!a ko khuinke, a nǀhui ha da’a !aihansi nǀand !aah u.

##
ǁAea si!a gea da’a tzi he djxani nǁhomi da’a, ǀ’Au tsxatsxabi da’a !aiahnsi te !aah g!a’am ǁxao. Xabe n!hai ko, “ Hatce re mi ǀoa tsa’a ha ǂaun kxui n!ana kaq. Ha mani te nǁomg!xa ha ǁ’a ǀ’au ma te nǀhuia ha ko da’a !aihansi te tani tsia ha ko da’a tzi.

##
Te n!hai cete ge’e tzi n!a’an.” Mi koara tih. Mi koara tin nǀui.Mi sin ‘m ǀxoa a ko !kui.Mi ‘m a xabe ka a kxae !kui. Khama i!a o mi ‘msi..

##
“Eeh,“ ju koe sea khoe, !Hama tcia ne hui m!a? Dsuu ha !omsi gǂa’ian, m!a tsitsa’a ha. Si!a nǂoahn dsuu ko ǁ’a ǂ’anga, Te ha tsxatsxabu n!hai da’a !aihansi te !aah.

##
N!hai ko, “ Hatce mi ǀoa tsa’a dohma n!a’a he ge’ea mi !’on n!ang ko koa !’aice ke? “
Ha se nǀǀhokhoe te ho dsuu te nǁom g!xa 

##
Ka |’aema gǂa’in ku ǂaun, n!hai ce te tsi gǀae te ǀho nǂai sea tca ha te ǁhuin. “ ǁAma ǀama he khoea, “ ha ko, “ Mi ǁa’ike sin nǁah i!a nǀui. Mi !aqe i!a ka !xoe i!a ka ‘m i!a ! “ Te ka o tcin n!hai ǁa’ike oo ge ǀxoa ju woaqnsi he o si horekxao he kahin ju ǁa’ike kxae gǀaoh ko da’a khoea.

##
* License: [CC-BY]
* Text: Traditional San story
* Illustration: Manyeka Arts Trust
* Translation: Tsemkgao Fanie Cwi, Gǂkao J. B. Kxao
* Language: ktz
