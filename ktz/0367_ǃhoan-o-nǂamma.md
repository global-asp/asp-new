# ǃHoan o nǂamma

##
Ka o Saterda te Rico u ǀxoa ha taqe ko dorpa. Ha are gǃa'ama dorpa. Dorpa kaice nǀang te kxae tcia o ka ǃaohǃaoh sih sa ju ku gǃu'un.

##
Rico ǁae ǃkau ha taqe gǃau. Ju ku haua khoe.

##
Khoe jan sin sa o nǂaiǁ'ama tciasi sa ǀ'hom ǁ'a ka khoeasi.

##
ǂOahmh du ǀxoa hi ǀ'aesi ko ǃahin, nǁobesa kota guquru kuru ǀxoa hi ǀaesi ko tarah kota gǀxaan sa kxae ǂ'usi kota gǀo'o.

##
Te ha ǂaeǂae ka. Ju nǀui ku nǂaam ge'e tzima. Ha nǃom tsau te ǂaeǂae koa ka ǁama koere ka ǁama?

##
"Mi cinniha ǀoa tsa'a jua ku ko nǂaam kxui," tca ko nǀang kxui.

##
Ha nǃang ǃhara ju ko ǂha. Te ho jua ha hin koh nǂaam, ju ǀ'ua too ma ko mari ǃaqsih too ma nǃunga ha gǀa'a nǃanga. Xabe ju nǀui ǀoa du ttca jan.

##
ǃHoan nǂaam ma koara ǀxoa ju ko ǁkoa. Ha koara ǀxoa mari ko ǁkoa. Ha koara ǀxoa tci nǀui waqnke ko ǁkoa. Ha sin kxoa ko mari ǃaq sih ko toh nǃang sih ka ǀ'ua ha ko ha ǀhain nǃang.

##
Rico gǃu'un ǃhoan nǂaam ma te ǂ'ang. "Ha m Khoetca joa" khama Rico cinnaha ǀoa ǁkae ǀxoa ju jao. Ha koaq. Ha gu tsxabi ha taqe hoqorokhoe te ǂ'auce tsitsa'a. "Aia, ǃhoan toa re jus jao?"

##
Ha gu ha gǃau. "Eh," ha mani "Eh, ha jao. Se, ha kxae ǃahina ǃa'u ko ha gǃaunǃang. Ju sa jao ǁae ǃahin sa ǃau. Ha nǂaiǁkoa ka ko domǃangsi ǃ'ang tsa'a kota ǃansi nǂa'am tsa'a."

##
"Te ha re naun tsia dorpa? Te hare naun ǃhara ju?" Rico tsitsa'a.

##
Ha taqe ko ǃoa ha, "Ha khoetca kxae ju nǀuia hui ha ka ha du tcisi." E ǃ'aua ǁ'a jua ko ǃ'uinkxao.

##
Siǃa nǂhao ua jom mh kxaǀho. Traffik da'asi mani nǃu'ubuǀauhn te utosi nǃomtuih te nǂhao kxaosi coa te ǃxai nǃama.

##
"Se da'a nǃu'ubuǀauhn. Ka hi ǂoq'i okaa mǃa jan te gea koqe te xoana ǃxai dao. Nǃore gesin ǃahin kxui nǂaiǃ'han." Rico ǁ'a ha taqe koe nǁae. "Ka jusa jao tsa'a pip okaa sih, ǃ'han tca dao te koqe te ha ǂ'au ǃxai dao."

##
Siǃa gǃhoa ǁ'aisi ǀhoa o ǃhamh kxaǀho ga te se ju tca sih o nǂhao cua. "Ju gesin jao te kxae gǂhuin sa ǃ'uin sih," Ha taqe ko nǁae. "Gǂhuin sa toa nǃaroh hi ǀ'aesi ǁ'a hi ǀ'uin ju sa jao khoe hi kxaosi. Xabe hi kaice ǂani. ǃ'Uin gǂhuin sa ǀkoromh gea Namibia."

##
"Jua jao ǀoa se TV," Rico ko nǁae. "Ha tsa'a TV kota radion," Rico ǁ'a ha taqe ǃoa ha. "Jusa jao ǂaeǂae tahn jusa se."

##
"Xabe siǃa ǀoa nǁaq'ara ǂxaunusi kota kuantisi," Rico ko nǁae. "ǂxaunu gesin ǀore hi ǀ'aesi ko jao tciooa. ǁ'Ae ǂ'au ka ka o ǀoresi okaa ka ta o ǃ'hobasi sa kuru ǁxam-a khoe ko ka ǀ'aesi he du leters, ka nǃana kode."

##
"Ha re noun nǁaq'ara ka ha ǀoa ho?" "Ha nǁaq'ara ǀxoa ho gǃausi, ka sin khoe tca toa a se leters ka nǁaqara ǁxam."

##
Rico are ha ǂ'angsi ka ha ǂ'ang ko ju sa jao te dua tcisi ǀo ǀam nǀui waqnke, khoe nǂamm ge'e, nǁaq'are.

##
Ha taqe ǃoa ha, "Tca kuru ǂ'asara sin o jua jao ǀoa se te a se." "Mi se, mi se xabe nǂaam ge'e mi ǀoa du ǂoa jua jao," Rico zoma.

##
* License: CC BY-NC-SA
* Text: Magda Swartz
* Illustration: Petrus Amuthenu
* Translation: Cwi Debe, Kileni A. Fernando
* Language: ktz
