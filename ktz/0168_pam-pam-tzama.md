# Pam-Pam tzama

##
Pensa koh o !aqekxao n!a’an ko Kalahari khoea.Ha ko ta’nia tju ko !ah sa tcin ka n#ai ‘m ha juasi. te tzama n/ui ko ge, he o ha Pam- Pam te Pensa koh kare ka gu. Ha tzama g!ohm /kuiasi ko kaice jan /’an ko tchisi du. Te tih koh o ha sin /oa xoana Pam-Pam //xau ka //’ang . Pensa //’a ha tchi ku n!om g/a’ama #oan n/a’an ko tzama - te /ka koh sin kare ka ha koh //’ang Pam-Pam he #hoa ha g!ohm !kuiasi.

##
Pensa ua !’hoan kxae ǂ’ang he o s!a nǀomkxao . A /xoan n/ang totoa mi ko tca ju oo //’ang tzama he o Pam-Pam ko ka ju //xau ha mi -m kare ha !kuisi ǁkoa /xoa ko mi n!aoh kosin mi tchisi. Mi re noun dua ka //’ang ha? Te n/omkxao mania ha te ko.U n/ang g/ae du da’a. Te //’aea tci /kain /kain wece 1aah g!a’ia da’a tzi, //xau n/ang /’ua tama ke ko //’akoa. kahin mani Pam-Pam ǂ’angsi. 

##
Pensa koh /oa !’han tca Pam-Pam sa n/omkxao te o ǂarasi .Pam- Pam //’ae gesin ha /’ho n/homkxao. Sa ge ka /’an khoe ko nǂoahn.” Mi nǂai ǂxai a, n/ohmkxao koe n//ae ko //’aea Pam- Pam /’ho ha . Mi ko !oa !aqekxao ko tca ha oo //’anga a ko //xau. Ka a hoa da’a ko tzi , a ǂ’aun n!om nǂau koa ǂxan. Mi se ka ko itsa n/uia nere tahn. 

##
Te //’aea !oma Pensa cocoa ka !aqe Pam-Pam! Ha n/anga tzi ka ka n//uri da’an !aihansi , Te //’aea g!oh ma ku g/ai, ha dchun !hara da’a ko //a’isi sa soahn te da’a dhari ma kua ku nǂhoma ko //’akoa. Ha /ui ha ko //xau n!ang.

##
Te Pam-Pam o ha ǀu gǀae kaqm nǂohm ma he gea Pensa ǁxau nǀang.Te tia ha kua ǁ’ae ha te sin n!om tca di’i ka gǀae tsxabi ǀxoa ha zuhn .Pensa ku tsa’a Pam - Pam tjian. “ Pam - Pam , Pam -Pam, Pam - Pam, Pam - Pam, Pam Pensa !aah ua ha ǁxau khoea . Te tzam nǀa ǁ’ang. 

##
Pam -Pam tzama ǀxom Pensa nǀang kxoe ha khoara ha. Ooh ‘an’an Pensa koe nǁae , mi kxoa a ke ǁ’aea ho ka ǀ’ae he gǂa’in. A ǁaike o mi ma! A !kuisi ku o gasi te du ka mi tchisi ka kxoe n!om g!a’ma nǀa’an ǂ’auh a. 

##
Pam-Pam tsama ku ǁoahna , “ ka a !hun mi o kaa a ǁa’ike ǀoa cete ho !kui gesin sa a gǁaoa a tchi. Ko ǁ’aea ka sa to’a gea kxuia, khama mi nǀa !ai.Sin nǁah me nǀang kahin mi sin !xoana nǀang ǀ’an a ko !kui ko n!ui wece”

##
Pensa nǁah Pam-Pam ka Pam-Pam tsin he ku nǂoah u, Mi re koma sin ǀ’ae koqe te u?”

##
Pensa ua tjuǀ’ho te cete gǀae du tchi zesin. Te ǁ’aea ju ce ku se tchisi , si!a are : “ Ooh se !aqekxao ha tjin !Ai kxai, Pam-Pam tzama ǁ’a ha !kuisi gea ha tchisi ǁama ǀama he ha ǁa’ike ku ǁau !aqe ka tani ‘m jansin: Hatce ba ka o ‘m ǁkae gaa.
 
##
Gǀua to’a nǀomkxao ǁkaeǁkae ju te tcxai nǀang ǀ’an khoara sia o !aqekxao sa Pam-Pam tzama ga. ǁama ǁ’a ǁ’aea !aqe woaqnsi ǁa’ike ku sin ǂ’ang nǂoahn o Pam-Pam tzama, te nǂoahn ka ko si da’abi si ko nǂai ǂ’ang ǀamsi ku oo ǂauan.

##
* License: [CC-BY]
* Text: Traditional San story
* Illustration: Manyeka Arts Trust
* Translation: Gǂkao J. B. Kxao, Tsemkgao Fanie Cwi
* Language: ktz
