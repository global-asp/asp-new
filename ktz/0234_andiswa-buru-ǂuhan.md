# Andiswa buru ǂuhan

##
Andiswa ku gǃu'u tca ǂoqui ku oo kuia ǀkaisi burua. Te ha nǃooh ka ha koh gǃa'ama ǀxoa siǃa. Ha tsisa'a ǀaohǀaoh te ko ha re xoana ǃ'angse ǀxoa siǃa.

##
ǀAohǀaoh nǀhuih ha nǃu'usi. "Skorea he nǁaqe-mh nǀanga khoe kxae tosi ko ǀkaisi burua kui," ha koe nǁae.

##
Te ǂoqui ǃoa ha te ko kui dshausi maa. O ha o dshausi maa ǀkaisi maa o ǂoqui. Andiswa ǃka kxuia.

##
ǀAma ǁua, skore kxae ǀkaisi buru a kui nǃa'an. ǀAohǀaoh koh kaice ǂ'ang khama kui kxao jan o ha maa te koh ǀkae te ǀoa kui.

##
Andiswa ǃaah ua ǀaoǀaoh te gǀae ǀxom ha te ko a kxoe mi kui. ǀAohǀaoh ǀoa ǃ'han tca ha du. Te sin ǁ'ae tca Andiswa te ǂ'aun gǃa'ama ǁ'a xurupua.

##
Te kui gǀaoh. Jua ǀ'u buru koara totih can ǁ'aea.

##
Ka to'a he ǁ'ae tsaqn nǃangsi kuia ǃ'hoan ma nǀui ǃaih ǀ'an Andiswa ko buru. Te ha nǃobe di'i te ko to ko kihpa. Ha ǃaih gǀaoha buru te ha gǃa'ama.

##
Ju nǀauru te si ǃkasi nǀa'ng. ǁAma ǀama to'a dshauǂmh ju ǀ'an tosi ko ǀkaisi burua kui ko skore khoea.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Gǂkao J. B. Kxao
* Language: ktz
