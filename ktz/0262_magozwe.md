# Magozwe

##
Nairobi dorpa n!a'an nǂan koara, ǂxan tjuǀhoa !'uin gea, nǁaqemhi xrupu ma koara tjusi ku !xoana. Si!a ǁau ku nǂai tsi ǀam nǀui waqnhe ko tca ha ku co tsia. N!oms nǀui, nǁaqemhi pakah si!a ǂoasi ko ka si koh tza n!ama n!ang ǂ'aua cesi. Ko ǂ'au !xoe u si!a ku'u !'ara ǀkurisi. ǁ'A nǁaqemhisa xrupu n!ang Magozwe gea. Ha koh o da'ama!o ko si!a khoe.

##
ǁ'Aea Magozwe ǁ'a ha n!auasi koh !ao, ha koh sin o barah sa o faqifi. Ha u ku ge ǀxoa ha tsu. !hoan he ǀoa !'huin da'ama. Ha ǀoa ǀ'an ǂ'auan magozwe ko 'msi. Ha oo ka da'ama kaice du ǁkoa ǂ'haisa gǀaoh.

##
Ka Magozwe ku nǁa kana tsitsa'a, ǁ'aka ha tza ku nǂam ha. ǁ'Aea Magozwe ku gǂara ha tzu ko skore ku g!a, ha tzu ku nǂam ha ko, ''A m koara ǂ'ang ko ku n!aroh tci nǀui.'' Ka barah n!ani ǂaun ǀ'an ǁaesia ke Magozwe !aah gǀaia ha tzu. Ha coa te ku tza nǁoa daoh n!ang.

##
Daoh n!ang ǀxoa tih te nǁaqemhi sa a ǂ'hai ku ǁ'hai tih ka ho 'msa o ǀam n!ang gasi. ǁ'Ae gesin si!a ǁ'ang si!a ǀ'aesi, ǁ'ae gesin si!a nǂam si!a ǀ'aesi. ǁ'Aea si!a ǀkae, ju

nǀuia hui koara. ǁ'A xrupua ku ǀxoa ǀxoa marima si!a gǂara nǁo, kota ku nǂai ǁ'ama nǁo naqinonasi kota tci !xare sa ce o nǂai ǁkoa gasi. ǀXoa cete sin ku o gǀaoh u ko ǁxae ǀxoa si!a gesin ko n!aih khama si kare ǁaea dorpa ko ǁ'ae.

##
ǀAm nǀui ǁ'aea mangozwe koh ku nǂaqro nǁo doroma n!ang tciasi, ha ho nǂoahn ǂxanu !'an nǀui. Ha ǁxai tzau hi te ǀ'ua hi ko ha ǀahin n!ang. ǀAm nǀui waqnhe ha ku g!xa ǁ'a ǂxanua ka se nǂom tciasi. Ha ǀoa !'han tca ju ku oo nǁaq'ara ǀoresi.

##
ǁ'A nǂom tciasa nǂoahn ua n!hoama !'am he gǀae o dxuu n!ari kxao. ǁ'Ae gesin ha ku taqra ka ha hin koh o ǁ'a !oahnma he nǂoahn ǂxanua.

##
Ka koh ǂ'au te Magozwe n!uan daoh n!ang te gǂara. !Oahn nǀui nǂaoh tsia ha. ''Ehee, mi o thoma. mi ǁkoa toma khuinke, ko koa a hoa tci nǀuia a 'm,'' ǁ'A n!u he ka ǁ'ah n!ang o nǀa'an ǁ'auhn. ''Mi ǂ'ang te ko a ua ǁ'a koa nǁang u ho 'msi?'' Ha stista'a. Magozwe se ǁ'a !oahn ka se u ǁ'a tjua. ''Khoe n/ui,'' he koe nǁae, te nǂaoh u.

##
Te n!ui sa kugǀǀaoa,da'abi sa koara tjusi. Ka kaice ho Thomas. Ha are ku nǂoahn ǀxoa ju, kaice n!ana jusa !xoana nǁo daoh n!angsi. Thomas ku ǂaeǂae ju nǂoahnsa o tca ju ku oo ǀxoa. Ha ju te to, ciniha ǀoa du ǁkainǀkain kota ǀoa ǂom. ǁ'A nǁaqemhi sa ǁ'ae gesin si!a g!a tjua o ǁoqnin!a kota nǀa'an ǀauhn ko medah 'masi.

##
Magozwe koh nǀanga daoh !an te ku se ha nǂoahn ǂxanua ko ka Thomas tsi gǀae nǀanga ha !'om. "ǁ'A nǂoahn re nǁa hatce?" Thomas koe tsitsa'a. "Hi ku u ǁxam n!oajnma !'am he gǀae o dxuu n!arih kxao, ''Magozwe ǁoqua ce, "ǁ'A n!oahn ma re ha !u o hatce?" Thomas tsitsa'a. " Mi ǀoa !'han, mi tam nǁaq'ara, "Magozwe n!o te koe nǁae.

##
ǁ'Aea sa hoa khoe, Magozwe coa ka nǂoahn ha ǀ'aeha nǂoahn ǀ'an Thomas. Ka koh o nǂoahn o ha tzu ga kota tca ka khoara ha !aah gǀaie tjuǀho. Thomas ǀoa kaice kokxui,ta ǀoa !oa Magozwe ko tca ǂ'aun du ka ǀ'ae, Te tia ku ǁau ku ǂaeǂae tca nǁa ka ǀ'ae. ǁ'Ae gesin sa ku sin nǂoahn ko ǁ'aea sa ge he 'm ko tjua ka ǁ'an n!ang nǀa'an ǀauhn khoea.

##
Ko ǁ'ae o Magozwe ǁ'a ha n!ae ǀama ga, Thomas ǀ'an ha ko nǂoahnsi ǂxanua ze. Ka koh o nǂoahn ua tjuǀho n!ang !oahnma he ko !'am he gǀae o ǀkaisi buruha kui kxao. Thomas nǂaq'ara ǀ'an Magozwe ko ǁ'a nǂoahn ko n!angsa ǂ'hai, sin ua ka ha si ko, " Mi ǂ'ang te ko ka te o ǁ'aea a ǂ'aun ua skore nǀang n!aroh nǂaq'ara. A re naun ǂ'anga? " Thomas nǂoahn ǂ'asara koa da'abi ku gea ka g!a skore.

##
Magozwe ge te ǂ'ang ǀ'an khoe xe, kota ku ua skore. Naun ko ka ha tza koh nǁa tci ǀhoan te ha koara ǂ'an ko ku n!aroh tci nǀui waqnke? Maun ko ka si!a nǂama ha ko ǁ'a khoe zea? Ha koh koaq. " Khoe nǀui ka o nǀaba ko ku !xoana nǁo n!ma n!angsi," ha koe ǂ'ang.

##
Ha nǂoahn ha koaq tamsi ko Thomas. Ko tca ǁ'aesi ko oo ua !oahn sin ku !oa !oahnma to ko ǀxoa te o nǀaba ko khoe ze.

##
Te sin ku o te Magozwe !au g!a'ama tjua ka ǁ'an n!ang o n!u'ubu ǀauhn. Ha kosin nǁaq'emhi gesin !xoana ǁaea tju n!ang nǀe'e. Si!a waqnsi ǁkaeǁkaesi da'abu sa o !'oang!au tsan !xoana ǁ'a tjua n!ang. Ge ǀxoa ǁaq Kizi kota ha !oahn,gǂuihn n!ani,nǀoahn, kota pari gǂahsi.

##
Magozwe coacoa skore te ka koh tih. Ha kxae tcisaǂ'hai he ha ǂ'aun nǀuih thui. ǁ'A gesin ha kare ǁuihn ǀxoa. Te tis ha ǂ'ang nǂoahn ǂxanua sa toa he o dxuu n!arih kxao kot !kaisi buruha kui kxao hia. Sin n!ana ǁ'a sa sah, ha ǀoa ǁuihn ǀxoa.

##
Magweza koh nǀanga tjua ka ǁ'a n!ang ǀauhn ǁ'a ka dara n!anga, he ku nǁaq'ra skore nǂoahn ǂxanu. Thomas tsi gǀae nǀanga ha !'om. " Nǂoahn t'oa re ua hatce?" Thomas tsitsa'a. " Ka ua !oahnma he u o n!aroh kxao." Magpzwe koe ǁoaq. " Ha !i re o hatce?" Thomas tsista'a. Ha !u o Magozwe,' Magozwe koe nǁae te zoma.

##
* License: [CC-BY]
* Text: Lesley Koyi
* Illustration: Wiehan de Jager
* Translation: Sylvia Fernandu
* Language: ktz
