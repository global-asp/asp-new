# Anansi kota ǂ'Ang

##
Kuri sa o kxaice ju ǀoa !'han tcisi. Ju /oa !'han ǁxara,kana g!ai !xasi,kana !agsi kuru ǀxoa. !Xua o Nyame gea n!a'an kxae ǂ'ang waqnsa o kxaǀho masi. Ha ǁaea ha ko kxo n!ang.

##
ǀAmnǀui, Nyame ǀǀae te ko ha te ǀ'an Anansi ko kxoa o ǂ'angsi ga. ǀAmnǀui waqnhe ha se kxo n!ang,ha n!aroh tci nǀhuia o ka ze. Te ka ko ho ka ǀ'ae te jan!

##
Anansi !ka ǂxansi, ''ǂ'Ang te ko, ''Mi ǀǀua kxoa ke ko !ahin !'o koa gǂa'in. Ka kxoe ka mi nǀaesi !'han ka tciooa!'' Ha tani ǂ'anga ha du, Ha ǁ'angǁua kxo ko ha g!u,te coa te ǂxuru !ahin. Te ka gǀaoh ko ǂxuru ǀxoa kxo ko ha g!u ka ha kare ǂxuru ha g!xoasi !'ae khama ka te !'ang kxo.

##
ǁ'ae waqnke ǂ'aun ka Anansi ǁ'a !'han ǁua !ahin!'o ka se nǁhoo khoe. Ha ko, '' kare soan ka a ǁ'ang ǁua kxo ko ha !'o ka ǂxuru ǀxoa?'' Anansi nǁuri te ǂxuru ǀxoa kxoa kxaea ǂ'ang ko ka n!ang,te sin ǀ'ae ka o ǂ'ang ǀ'hoan.

##
Koara ǁ'ae ha kua o koa !'aiceke ko !ahin !'o. ǁama ha n!omtsau te ǂ'ang, " Mi ǂ'aun ka mi o ka kxao. Xabe mi !'han kxae tahn mi ko ǂ'ang!" Anansi tauna ka khoea te n!oan nǂhao kxo ko kxaǀho.

##
Te ka nǂhao te sarakhoe ko kxa ǀho. Te ǂ'ang toa ka khoara ǀ'an ju waqnhe. Te ka o tca ju o n!aroha g!ai !xaisi,kuru !agsi te cete du tci gesin sa ju du.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Cwi Debe
* Language: ktz
