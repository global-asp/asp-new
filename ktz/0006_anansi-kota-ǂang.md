# Anansi kota ǂ'Ang

##
Kuri sa o kxaice ju ǀoa ǃ'han tcisi. Ju ǀoa ǃ'han ǁxara, kana gǃai ǃxaisi, kana ǃaqsi kuru ǀxoa. ǃXu o Nyame gea nǀa'an kxae ǂ'ang waqnsa o kxaǀho masi. Ha ǀ'ua ha ko gǂkakxo nǃang.

##
ǀAm nǀui, Nyame ǁ'ae te ko ha te ǀ'an Anansi ko kxoa o ǂ'angsi ga. ǀAm nǀui waqnhe ha se kxo nǃang, ha nǃaroh tci nǀhuia o ka ze. Te ka koh ho ka ǀ'ae te jan!

##
Anansi ǃka ǂxansi, "ǂ'ang te ko, Mi ǁua kxoa ke ko ǃahin ǃ'o koa gǂa'in. Ka kxoe ka mi nǀaesi ǃ'han ka tciooa!" Ha tani ǂ’anga ha du, ha ǁ’ang ǁua kxo ko ha gǃu. Te coa te ǂxuru ǃaihn. Te ka gǀaoh ko ǂxuru ǀxoa kxo ko ha gǃu ka ha kare ǂxuru ha gǃxoasi ǃ'ae khama ka te ǃ'ang kxo.

##
ǁ'A woaqn to'a Anansi ǁ'a ha ǃ'han nǃun te se ǃ'an ha ko ǃaihn ǃ'o khoea. Ha ko, "ka re ca soahn ko ka a ǁ'ang ǁua kxo ko a ǃ'o he ǂxuru ǀxoa?" Anansi ǁua kxoa ǁae ǁ'ai kosin ǂ'ang kxae ko ha ǃ'o te ka kaice soahn ǀ'an ǂxuru.

##
Ko ǁ'aea koara nǃangsi ha gea ǃaihn ǃ'o. Te nǃom tsau te ǂ'ang, "Mi nǀe'esi ku ǂ'aun kxae ǁ'ae, te mi ǃ'han tia kaa kxae ǂ'ang tahn mi!" Anansi koh ho ha ǀ'ae te taun te nǃo'oan khauru gǂkakxo ko kxaǀho.

##
Te ka nǂhao te sarakhoe ko kxa ǀho. Te ǂ'anga to'a ka khoara ǀ'an ju waqnhe. Te ka o tca ju o nǃaroha gǃai ǃxaisi, kuru ǃaqsi te cete du tci gesin sa ju du.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Cwi Debe
* Language: ktz
