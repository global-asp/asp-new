# Khalai kokxui ǀxoa ǃaihnsi

##
Khalai hin he. Ha o barahsa o sewe. Ha ǃu ku nǁa tca oo he ha te o ju jan ko si thari nǃang, Lubukusu.

##
Khalai ǂxai te ku nǂoahn ǀxoa nǃoh ǃaihna. "ǀXom a nǃoh ǃahina, ǃ'am nǃa'an ka ǀ'an e ko nǃoh sa nǃom he ǂhai."

##
Khalai nǂhao gǃa skore. Te nǃama nǃang ha ku nǂoahn ǀxoa ǁ'aisi. "ǁ'A isi mi ǀxom i, ǃ'am nǀang kaice ǀauhn nǀang nǁau ǃkau."

##
Khalai ǂaun tzi goasi. "Go mi ǀxom i, sin ku ǁ'an nǀang mi gǁaoa i ko mi nǀai ǃkuisi."

##
Skore khoara, Khalai kokxui ǀxoa ǃaihan nǀanga ǁ'ami. "Mi ǀxom a ǃaihn, du coe a ǁ'hausa ǂ'hai nǀang kxoe nǀang eǃa ku gea ka ǃharisi ka nǁaqara."

##
Khalai kokxui ǀxoa tarah o skore ga. "A re ca ku ǃ'am gǀaoha ko ǃ'aia ju ǀkainǀkainsi ko gǃa'ama skore tarah nǃang."

##
Te ka Khalai ǁama skore he gǃa tjuǀho, ha ǀ'hoo gǀae nǃoh ǃaihan. "A nǃohsi re ciniha ǀoa nǃom?" Khalai koe tsitsa'a.

##
"Nǃoh cinihaǀauhn," Khalai koe se kxui. "Mi ku nǃo'omaǃo se a nǃoh ǃaihan." Khalai koe nǁae. "Khoe nǀui a gǀae kxae na nǃoh nǀuia nǃom!"

##
* License: [CC-BY]
* Text: Ursula Nafula
* Illustration: Jesse Pietersen
* Translation: Kaqece Kallie N!ani
* Language: ktz
