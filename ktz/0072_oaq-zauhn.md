# !Oaq zauhn

##
Nǂoahn o Ngede, !oaq , ha zauhn kota !'hoan nǀuia ha !ka ǂxan !'aun ha ǀ'ae ko Gingile. ǁ'Ae nǀui ka Gingile gǀai ǀ'an !aqe ha tsan !'aua ko Ngede. Gingile ǁ'a ha tzin!ang dci ǀ'an ka ha ǂ'ang zoo. Ha ǂani te ǂaeǂae, n!un te se nǁhoo khoe ko ǂ'auce te ka ha ho tzama ko !ahin ǁ'hausi gea ha ǁ'hann!ang. '' Tcotcotco,'' tzamama khoe nǁae , ka ha n!ohm ǁxam gǀa'an!ang tcima ko !ahin !o, ǁua,''tcotcotco,'' ha !'au,n!omtsau ǁ'ae ko Gingile te g!a'a ko nǀang.

##
ǁAma ǁ'ae g!om kota ǁ'ae g!ai sa ǁkae ǀxoa !ahinn!a'an !ka. Ha n!oo ka tzama gǀae ǁua !ahin ǁ'hau. ka nǀoan ha nǀai Gingile,ka ju koe nǁae, '' ka ke! '' hoe! Hatcere ko nǂai gǂka a?'' Gingile ǀoa ho zoo xabe ǁama ko !ahin koa gǂaeh ke,xabe ha ǂum Ngede.

##
Gingile g//xua ha !u!uh ko !ahin din ǁkaeǁkae !ahin ǁ'haumh gesin te khau da'a ma tzema. Te ka hi too n!om,ha !ahin ǁ'haua gǂa'in te ka nǀai ha ǀ'ua da'a. !Ahin ke ka ǁkoa ǁxoasi o tani g!oh. Te ha coa te ǂxuru, !ahin ǁ'hauma g!oma toa ǂ'au ha ǀ'ua ha tzi te n!ai g!am.

##
Kua, ha tsa'a zoo com. Sa g!a'ama ka g!ai ǁama !ahin n!omi. Ka Gingile ku gǀaea ǁ'a do'oma ha ǀ'ua ka ko da'am!omi ha ko nǂog'oin ǂani ka /ho. Ka zoo g!ai hi taun. Hi n!om u khama hi /oa kare g!oh xabe /oa khoe kxaice hi koh /'an Gingile ko !'ang mhsa khui!

##
Ka zoo g!ai Gingile ǀ'u ha g!au ko hi do'oma. Ha gu !xa hi tjuǀ'o n!a'an jan,ǂohm tcaq,kota nǀai.hi da'abi. Ha too te ǁaea hi ko tca jan ko ha nǁuru,te coa te khauru.

##
Ngede ǀ'an gǀa'a ko tci nǀui waqn Gingile du. Ha koh !hai te ko wi re ca ge khoe nǁahn ǀ'an ko khoe tjuǀ'o nǀui o nǀai he nǁan tca a te wi ha ko tca ha te tania a ko hi. Ha n!om ǁama !ahin ǁ'hau ua !ahin ǁ'hau,tom tom ua kxa/ho toansi khauru n!ung te !an ha ǀxao kxam.

##
Xabe,Ginile !hun da'a,te gua !u!uh te coa te nǂhao ua tju,nǂui nǂui tzama. Ngede taun te !'au. " Viktor Vik-tor ! '' Gingile n!un,ǀxoa tzamama te tshi tca n!a'an. ''Are kare zoo,a re kare,mi ǂara? Ha, xabe mi du ǁkoa waqnsi,te koh !'ang mi ǀ'ae,hatce khoe re mi ǂ'aun ǀ'an a ko zoo jan he?'' Te ha nǂhao kuauru. Ngede n!obe taun! ju nǀuia ka ce !oa ha koara! xabe ha ho ce ha zaun.

##
/Am nǀui ǁ'aka dinn!anga ka beke mh gesin ǂaun Gingile cte tsa'a !'aua ǁama Ngede khoea. Ha ǂ'ang zoo nǀang toa,te ǁxam tzama cete,ǁ'aea Gingile nǂhaoa n!are !an. Ngede n!ohmtsau te n!ahn ǀaqri din.''Ahh'' ha khoe ǂ'ang Gingele koe ǂ'aun gea !ahina ke ha n!o'o te du da'ama tzema te coa te ǂxuru,!ahin ǁ'haua ku n!om ǀxoa g!oh ha n!ai g!am,Ngede nǀang te g!un.

##
Gingile ǂxuru, are ha ǂangsi ha tce khoea re ha ǀoa tsa'a nǁae kxui. " ǁOeh dom re ǁoeh gea ka domma n!anga gǂaeh ke.'' Ha ta ǂ'ang ǀ'an ha ǀ'ae. Ha ce ka ǂxuru !'an ǁ'ae ha ǂ'aun ho dom okaa ha ta ho !'hom ǀho! !'hom ko n!obe taun ǀ'an tceke ha tza tca ko jan kxui he nǂahnnǂahn ha ǀ'ae. Ha ǀaqm ǀaqm ha gǀa'asi,te !'oan caoa ha tzi te coe ha tzausa toa he ǂxam.

##
ǁ'Aea !'hom ǂ'aun gu Gingile, ha tcxoa tcxoara !ahin. Te n!ooa toa nǂai nǂhao ha. Te ha ǂaeh nǂhao te tsa'a khui ko ha ǂ'hoǂoq'oro. Ha ko coa te khu tsau jan o a ga,g!uh ko cinna ǁae ha te kahin ha ǀoa !xoe ha. Ngede, !oaq,ha ho ce ha zuan. Te Gingile n!aroh tci nǀui.

##
Te ǁama,te ǁama da'abi sa o Gingile tsa'a nǂoahn o Ngede mah si!a ǀ'an maq'intsao tzamama. Xabe ka si!a ǂ'han zoo, si!a nǁuri ka nǁahn /'an !oaq ko hi tjuǀ'o jan nǀui.

##
* License: [CC-BY]
* Text: Zulu folktale
* Illustration: Wiehan de Jager
* Translation: Cwi Debe
* Language: ktz
