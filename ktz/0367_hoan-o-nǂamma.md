# !Hoan o nǂamma

##
Ka o Saterda te Rico u |xoa ha taqe ko dorpa. Ha are g!a’ama dorpa. Dorpa kaice n|ang te kxae tcia o ka !aoh!aoh sih sa ju ku g!u’un.

##
Rico ǁae !kau ha taqe g!au. Ju ku haua khoe.

##
Khoe jan sin sa o nǂaiǁ’ama tciasi sa |’hom ǁ’a ka khoeasi.

##
ǂOahmh du |xoa hi |’aesi ko !ahin, nǁobesa kota guquru kuru |xoa hi |aesi ko tarah kota g|xaan sa kxae ǂ’usi kota g|o’o.

##
Te ha ǂaeǂae ka. Ju n|ui ku nǂaam ge’e tzima. Ha n!om tsau te ǂaeǂae koa ka ǁama koere ka ǁama?

##
Mi cinniha |oa tsa’a jua ku ko nǂaam kxui tca ko n|ang kxui.

##
Ha n!ang !hara ju ko ǂha. Te ho jua ha hin koh nǂaam,ju |’ua too ma ko mari !aqsih too ma n!unga ha g|a’a n!anga. Xabe ju n|ui |oa du ttca jan.

##
!Hoan nǂaam ma koara |xoa ju ko ǁkoa, koara |xoa mari ko ǁkoa,koara |xoa tci n|ui waqnke ko ǁkoa.

##
Rico g!u’un !hoan nǂaam ma te ǂ’ang. “ Ha m Khoetca joa” khama Rico cinnaha |oa ǁkae |xoa ju jao. Ha koaq. Ha gu tsxabi ha taqe hoqorokhoe te ǂ’auce tsitsa’a. “ Aia,!hoan toa re jus jao?”

##
Ha gu ha g!au. “ Eh,” ha mani “Eh, ha jao. Se, ha kxae !ahina !a’u ko ha g!aun!ang. Ju sa jao ǁae !ahin sa !au. Ha nǂaiǁkoa ka ko dom!angsi !’ang tsa’a kota !ansi nǂa’am tsa’a.”

##
Te ha re naun tsia dorpa? Te hare naun !hara ju? Rico tsitsa’a.

##
Ha taqe ko !oa ha, “ Ha khoetca kxae ju n|uia hui ha ka ha du tcisi.” E !’aua ǁ’a jua ko !’uinkxao.

##
Si!a nǂhao ua jom mh kxa|ho. Traffik da’asi mani n!u’ubu|auhn te utosi n!omtuih te nǂhao kxaosi coa te !xai n!ama.

##
Se da’a n!u’ubu|auhn. Ka hi ǂoq’i okaa m!a jan te gea koqe te xoana !xai dao. N!ore gesin !ahin kxui nǂai!’han.” Rico ǁ’a ha taqe ko nǁae.” Ka jusa jao tsa’a pip okaa sih !’’han tca dao te koqe te ha ǂ’au !xai dao.

##
Si!a g!hoa ǁ’aisi |hoa o !hamh kxa|ho ga te se ju tca sih o nǂhao cua. “ Ju gesin jao te kxae gǂhuin sa !’uin sih, “ Ha taqe ko nǁae. “ Gǂhuin sa toa n!aroh hi |’aesi ǁ’a hi |’uin ju sa jao khoe hi kxaosi. Xabe hi kaice ǂani. !’uin gǂhuin sa |koromh gea Namibia.

##
“ Jua jao |oa se TV,” Rico ko nǁae. “ Ha tsa’a TV kota radion,” Rico ǁ’a ha taqe !oa ha. Jusa jao ǂaeǂae tahn jusa se.”

##
Xabe si!a |oa nǁaq’ara ǂxaunusi kota kuantisi,” Rico ko nǁae. “ ǂxaunu gesin |ore hi |’aesi ko jao tciooa. ǁ’ae ǂ’au ka ka o |oresi okaa ka ta o !’hobasi sa kuru ǁxam-a khoe ko ka |’aesi he du letters,ka n!ana kode.

##
<Translate and delete English text> "How can he read if he can't see?" "He reads with his hands. He feels the raised dots with his fingers, just like you see the letters with your eyes."
“Ha re noun nǁaq’ara ka ha |oa ho?” Ha nǁaq’ara |xoa ho g!ausi,Ka sin khoe tca toa a se letter ka nǁaqara ǁxam.

##
Rico are ha ǂ’angsi ka ha ǂ’ang ko ju sa jao te dua tcisi lo |am n|ui waqnke, khoe nǂamm ge’e, nǁaq’are.

##
Ha taqe !oa ha, “Tca kuru ǂ’asara sin o jua jao |oa se te a se,” Mi se, mi se xabe nǂaam ge’e mi |oa du ǂoa jua jao,” Rico zoma.

##
* License: CC BY-NC-SA
* Text: Magda Swartz
* Illustration: Petrus Amuthenu
* Translation: Cwi Debe, Kileni A. Fernando
* Language: ktz
