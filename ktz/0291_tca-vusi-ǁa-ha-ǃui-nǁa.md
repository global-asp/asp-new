# Tca Vusi ǁ'a ha !ui nǁa

##
N!oma n!a'an nǀui Vusi ǁ'a ha txun !au ha, "Vusi, mi ǀxom a nǀang a gu khukhu n!ua ke nǀang tani ua n!auasi. Si kare xaia n!a'an kuru ǀ'an a !ui !xom ǀama"

##
Ka ha gea n!ama he ua ha n!auasi, Vusi ǁxae ǀxoa nǁaqe tsan sa ku ǂ'an n!oma-da'a. !Hoan nǀe'e tsxatsxabi g1xa Vusi ko khukhu n!u to txan ka ko !ahnin. Te khukhu !ara.

##
"Hatce re a du?" Vusi koe !au. "Khukhu n!ua to'a o xai ga. Te |'a xaia to'a o mi !ui !xom ga. Mi !ui re gǀae ko hatce ko ka !xom xaiaa koara?"

##
Nǁaqe hoe Vusi ko ǀxoma ko ǁohre tsia to'a. "Etsa ǀoa hui ko xai tci fua, te tia !ahian o nǂaoh ga ke he o a !ui ga," ha nǀe'e koe nǁae. Vusi sin tsin !a'an ǀxoa ha n!ama.

##
Te n!ama !an ha ǁxae ǀxoa nǁaqe tsan sa ku kuru tju. "Etsa re koma ku nǂai ǁkoa !ahin ǀaoha to'a?" Ha nǀe'e gǂara. Te tia ǁ'a !ahian ǀoa ǀoah ǀ'an tju kuru, te !'oa.

##
"Hatce re a du?" Vusi koe !au. "!ahian to'a ka ǀ'ae ko mi !ui. N!oma da'a ǂ'an kxaosi ǀ'an mi ko !ahiam to'a kama sa du !'ara khukhu n!u he o xai. Xaia o mi !ui ǁ'a ha !xom ma. Te khukhu n!u ka koara, xai koara te xaro tcia koare. Mi !ui re ka ko hatce?"

##
"Tju kuru kxaosi ho ǀxoma ko tca nǁae he !ahin !'ao. Etsa ǀoa hui ko xai, te tia ǁ'ai gesin ke sa o a !ui gasi." Ha nǀe'e koe nǁae. Te khuian Vusi sin tsin !a'an ǀxooa ha n!ama

##
Te n!ama n!an, Vusi ǁxae ǀxoa farama kxao kota gumidi. "Hatce ko ǁ'a ǁ'ai nǀangsa ke, mi re koma ho ka khoe nǀui?" Gumi koe gǂara kxui. Te tia ǁ'a ǁ'aisa n!obe nǀang te gumi di 'm ka waqnsi!

##
"Hatce re a du?" Vusi koe !au. "ǁ'Aisa to'a o mi !ui xaro ǁ'aisa. Tju kuru kxaosi koh na ǁ'a ǁ'aisa kama sa du !'oa !ahian ǁama n!oma da'a ǂ'an kxaosi. N!oma da'a ǂ'an na ǁ'a !ahian kama sa du !'ara khukhu n!u du ǀxoa ka ǀ'ae ko xaia mi !ui ma. ǁ'A xaia o mi !ui !xom ma. TE ka khukhu n!u koara, te xaro tcia koara. Mi re ko hatce?"

##
Gumidi ho ǀxoma ko tca nǁae ha 'm toan ǁ'aisi. Farama kxao zahin te ko gumidi te ǁxam Vusi ka o ha !ui xaro tcia. Te ǁ'a tca Vusi sin oo ua.

##
Te gumi di tia !aah ce ua farama kxoa ko g!oa 'm ǁ'aea. Te Vusi gǀae n!aan ha n!ama. Ha n!obe lata ua ha !ui !xom khoea. ǀOo kxao koh coa te 'm.

##
"Mi re du hatce?" Vusi koe !'au kxui. 'Gumi dia !aah u koh o mi !ui ǁ'a ha xaro tcia, ko ǁama ǁ'aisa tju kuru kxao koh ǀ'an mi. Tju kuru kxaosi koh na ǁ'aisi kama sa du !oa !ahian n!oma-da'a ǂ'an kxaosi koh na. N!oma da'a ǂ'an kxaosi koh na !ahin kama sa du !'ara khukhu n!ua o xai ga. ǁ'A xaia hoh o !xom ma. TE ka khukhu n!u koara, xai koara te xaro tcia koara."

##
Vusi ǁ'a ha 1ui kxaice ǂ'ang tcima, te kahin ha ko, "Vusi mi tshin, mi sin ǀ'ae ǀoa ǁ'ae xaro tciasi. Mi xabe cete ǀoa ǁ'ae xai! Kahin ke a ǂ'aun gǀae ǁaqma !xaisa ǀhom nǀang m ka zoqin ǁxae ǀam he!" Te khuian Vusi oo dua.

##
* License: [CC-BY]
* Text: Nina Orange
* Illustration: Wiehan de Jager
* Translation: Sylvia Fernandu
* Language: ktz
