# Tca Vusi ǁ'a ha ǃui nǁa

##
Nǃoma nǃa'an nǀui Vusi ǁ'a ha txun ǃau ha, "Vusi, mi ǀxom a nǀang a gu khukhu nǃua ke nǀang tani ua nǃauasi. Si kare xaia nǃa'an kuru ǀ'an a ǃui ǃkom ǀama."

##
Ka ha gea nǃama he ua ha nǃauasi, Vusi ǁxae ǀxoa nǁaqe tsan sa ku ǂ'han nǃoma-da'a. ǃHoan nǀe'e tsxatsxabi gǃxa Vusi ko khukhu nǃu te txan ka ko ǃahin. Te khukhu nǃuu ǃhara.

##
"Hatce re a du?" Vusi koe ǃ'au. "Khukhu nǃua to'a o xai ga. Te ǀ'a xaia to'a o mi ǃui ǃxom ma. Mi ǃui re gǀae ko hatce ko ka ǃxom xaiaa koara?"

##
Nǁaqe hoa Vusi ko ǀxoma ko ǁohre tcia to'a. "Etsa ǀoa hui ko xai tci ooa, te tia ǃahian o nǂaoh ga ke he o a ǃui ga," ha nǀe'e koe nǁae. Vusi sin tsin ǃa'an ǀxoa ha nǃama.

##
Te nǃama ǃan ha ǁxae ǀxoa nǁaqe tsan sa ku kuru tju. "Etsa re koma ku nǂai ǁkoa ǃahin ǀaoha to'a?" Ha nǀe'e gǂara. Te tia ǁ'a ǃahian ǀoa gǀoah ǀ'an tju kuru, te ǃ'oa.

##
"Hatce re a du?" Vusi koe ǃau. "ǃahian to'a ǀ'an ka ǀ'ae ko mi ǃui. Nǃoma da'a ǂ'an kxaosi ǀ'an mi ko ǃahiam to'a kama sa du ǃ'hara khukhu nǃu he o xai ga. Xaia o mi ǃui ǁ'a ha ǃxom ma. Te khukhu nǃu ka koara, xai koara te xaro tcia koara. Mi ǃui re ka ko hatce?"

##
"Tju kuru kxaosi ho ǀxoma ko tca nǁae he ǃahin ǃ'oa. Etsa ǀoa hui ko xai, te tia ǁ'ai gesin ke sa o a ǃui gasi." Ha nǀe'e koe nǁae. Te khuian Vusi sin tsin ǃa'an ǀxoa ha nǃama.

##
Te nǃama nǃan, Vusi ǁxae ǀxoa farama kxao kota gumidi. "Hatce ko ǁ'a ǁ'ai nǀangsa ke, mi re koma ho ka khoe nǀui?" Gumi koe gǂara kxui. Te tia ǁ'a ǁ'aisa nǃobe nǀang te gumi di 'm ka waqnsi!

##
"Hatce re a du?" Vusi koe ǃau. "ǁ'Aisa to'a o mi ǃui xaro ǁ'aiasa. Tju kuru kxaosi koh na ǁ'a ǁ'aisa kama sa du ǃ'oa ǃahian ǁama nǃoma da'a ǂ'an kxaosi. Nǃoma da'a ǂ'an kxaosi na ǁ'a ǃahian kama sa du ǃ'ara khukhu nǃu he du ǀxoa ka ǀ'ae ko xaia o mi ǃui ma. ǁ'A xaia o mi ǃui ǃxom ma. Te ka khukhu nǃu koara, te xaro tcia koara. Mi re ko hatce?"

##
Gumidi ho ǀxoma ko tca nǁae ha 'm toan ǁ'aisi. Farama kxao zahin te ko gumidi te ǁxam Vusi ka o ha ǃui xaro tcia. Te ǁ'a tca Vusi sin oo ua.

##
Te gumi di tia ǃaah ce ua farama kxao ko gǃoa 'm ǁ'aea. Te Vusi gǀae nǃaan ha nǃama. Ha nǃobe lata ua ha ǃui ǃxom khoea. ǀ'Hoo kxao koh coa te 'm.

##
"Mi re du hatce?" Vusi koe ǃ'au kxui. "Gumi dia ǃaah u koh o mi ǃui ǁ'a ha xaro tcia, ko ǁama ǁ'aisa tju kuru kxao koh ǀ'an mi. Tju kuru kxaosi koh na ǁ'aisi khama sa du ǃoa ǃahian nǃoma-da'a ǂ'han kxaosi koh na. Nǃoma da'a ǂ'han kxaosi koh na ǃahin khama sa du ǃ'ara khukhu nǃua o xai ga. ǁ'A xaia koh o ǃxom ma. Te ka khukhu nǃuu koara, xai koara te xaro tcia koara."

##
Vusi ǁ'a ha ǃui kxaice ǂ'ang tcima, te kahin ha ko, "Vusi mi tshin, mi sin ǀ'ae ǀoa ǁ'ae xaro tciasi. Mi xabe cete ǀoa ǁ'ae xai! Kahin ke a ǂ'aun gǀae ǁaqma ǃxaisa ǀhom nǀang mh ka zoqin ǁxae ǀam a he!" Te khuian Vusi oo dua.

##
* License: [CC-BY]
* Text: Nina Orange
* Illustration: Wiehan de Jager
* Translation: Sylvia Fernandu
* Language: ktz
