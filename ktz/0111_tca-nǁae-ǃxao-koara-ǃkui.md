# Tca nǁae ǃxao koara ǃkui

##
ǀAm nǀui, ǃhai koh nǂaoha ǃxom ǃan.

##
ǃXao cete koh gea ǁ'akoa, ha nǂaoh ka 'm nǁhoo ǁ'ai nǀa'ngsa ǀauhn.

##
ǃXao koh ǀoa ho tca ǃhai te gea ǁ'akoa te sin ǁu ǃhai ǀkai. ǃHai ǃ'au ǃhara ǃxao, "ǃXao ao! Are ǀoa ho tca a te ǁu mi ǀkai?"

##
ǃXao gǂahra ǃhai ko ǁae ǀ'an. "A ǁae na. Mi ǀoa ho a. Mi ǀxom a nǀang a ǁae na!" Te ǃhai tia ǀoa ǂaeǂae te ǃaua ǃxao, "A m dua tchin ke ko tci nǀui khoea! ǀAm nǀui, a ku sin ho! A ku gǀae ǀxao!"

##
ǃHai u te u ho da'a te ko, "u, ku'u ǃxao ko ka ha gǀaia gǃu ǃka he ge ku 'm nǁo ǁ'aisi. Ha ǁu mi." Da'a ǁoaq, tih koara, "ǃhai, mi ǂara. Mi ku sin du tca a nǁa."

##
Kohka ǃXao u te ku 'm nǁo ǁ'aisi ko koa ǂxan ǃxom ǃan, Da'a dharisi ko "Babu" te ku'u ǃXao ǃkuisi.

##
ǃXao coacoa te tjin te ǃaah ǀ'an gǃu. Ha ǃkui waqnsi da'a koh ku'u taqm. ǃXao sin ku tjin, "Mi ǃkuisi da'a ku'u ǃ'oan! Mi ǃkuisi u toan! Mi ǃkui ǀ'homasi!"

##
ǃHai ǃka koh nǀa'ng ko ka ke ǃXao ǃkuisi ku'u. Ko ǁama ǁ'a ǀama, ko da'a koqa, ǃXao ǀoa ceka u ǂxan gǃu.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Sylvia Fernandu
* Language: ktz
