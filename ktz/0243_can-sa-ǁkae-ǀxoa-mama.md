# Can sa ||kae |xoa mama

##
Ondongo sa Apiyo !xoana |xoa sa ba. Sa se !'an cansih.|Oa o tca skore te sin !'o.te si u se sih txunsin. Ha !xoana tju|'hoa kxae ||'au he to'oma tcaq'a n!a'an.

##
Ondongo sa Apiyo !kasih n|ang khama sa te ka ua sa txun. Gǀua o kxaice sa ǁkaeǁkae ǀ'an sa txun ua tju|oh. Si!a |oa tza g|ua toa te nǂoahn ǁaq'in n!a'an ko ca tciooa.

##
N!o;oma n!o'oma, si!a nǁahn, tju|ho te u |xoa si!a ba uto ko n!om g!orisih,n!arih ǂa'un !hamh kota ti!ahinasih. Si!a nǁaqara utosi sa si!a ǂuan te ge'e.

##
ǁAma ka dinn!ang da'abi ǁ'hui te kare tza.

##
Ba gaqmtsau Ondongo kota Apiya ka si tsia tju|ho. Sa ho sa txun Nyar-Kanyada! Ha koh o dshaua g|aoh he |'hom.

##
Nyar-Kanyada nǂai ǁau tzi si!a ko tjun|ang te si!a ge'e ka dxjani ka zoq'uin. Ha !omasin !kasih n|ang te sa |'an ha ko xaro sa ǁama dorpa khoea. ''Ondongo koe nǁae, ''A'a,mi xaro o kxaice! ''Apiyo koe nǁae.

##
ǁAma ka ha !'oa xaro toa Nyar-Kanyada |'an |xae ko ha !omasih ko !'hao tciooa.

##
ǁAma Ondongo kota Apiyo g!a'ia tzi. Sa !xoe dhadhaba kota tzamamh.

##
Sa ǂxuru !ahin ka khu taqma g!u!ka.

##
Ka khoe kxoni sa ua !aoh ǁ'a sa g!ae 'm g|u 'm-a. Sa |oa 'm toan te ǁ'huin te kare tza!

##
|Am-a ǁua,da'abi ǁ'a hi ba nǁahn |xoa da'abi ko sih txun te ua dorpa te si!a sin ge |xoa si!a txun Nyar-Kanyada.

##
Ondongo sa Apiyo huia sa tcun ko !aoh tcia sih. Sa za g!u te du da'a. Sa ǁkaeǁkae khukhun!uusi te khau n!uubu ko ǁxara n!ang.

##
Nyar-Kanyada n!aroh ha !omasi ko marisoan n|oan ka 'm |xoa !ha. Ha nǂaisea sa ko tca sa o n|oan g!aq'i ka 'm |xoa ǁ'aua ku'u ha |'ae.

##
N!ooma n|ui Ondongo ǁae gumi te ua tzi te g|ae nǂai 'm. Te hi !aah g!a'ama !aoha to'oma si. Te farama kxao taun |xoa Ondongo. Te ko ha te nǂai 'm a ha ǁxara ko gumi. |am-a toa ǁ'a ha dinn!anga okaa,!hoanma toa du te gumi ka |oa ce ka g!a'ama tih.

##
|Am dore ǁua, da'abi u |xoa Nyar-Kanyada ko ǁ'amakhoea. Ha koh kxae n!u'ubu sa o nǂaiǁ'ama gasi, zo kota gǂoah. Apiyo ko kaice are !oa ǁ'ama kxaosi ko ka ǂania. Ongongo paka khoe ko kasi khuian khoe. ǁ'amakxoasi ǁ'ama.

##
|Ama-a o toan dinsi si!a tcam ǁkae ti. Te sa hui txun ka nǁaq'ara |'an mari sa ha hoa ǁ'amakhoea.

##
Xabe kua okaa skore !'oan te da'abi ǂ'aun ua dorpa. Nyar-Kanyada |'an Ondongo ko ǁah te |'an Apiyo ko jesima. Te |'u |'an sa ko n!ama 'm-a.

##
Ka ha ba ce ǁ'a ha g|ae n|hui sa,sa |oa kare. Sa |xom Nyar-Kanyada te ko ha ǁxam si!a ko dorpa. Te ha zo'oma te ko, ''Mi kaice gǂah ǂaua dorpa. Mi !hai itsa ka itsa ce tsia mi ko tju|ho

##
Ondongo sa Apiyo waqntsa n!ahma g|aoha ha te ko ǁau ge.

##
Ka Ondongo sa Apiyo ce ua skore sa g|ae !oa sa ǂarasih ko |xoa o tju|ho ga. Da'abi gesi ǂ'ang te ko dorpa |xoa te jan. Xabe si!a gesin ko tju|ho |xoa te jan. Xabe si!a waqnhe zaihn te ko Ondongo kota Apiya kxae txun jan.

##
* License: [CC-BY]
* Text: Violet Otieno
* Illustration: Catherine Groenewald
* Translation: Cwi Debe
* Language: ktz
