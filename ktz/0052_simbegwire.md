# Simbegwire

##
ll'Aea Simbegwire ll'a ha taqe !ai, ha !ka koh n!obe ta'am lkau. Simbegwire ll'a ha ba koh nllauri ha glaohsi ll'a ha !'uin ha ‡xae. Koqesi si n!aroh !kanla'ng ko xabe ka Simbegwire ll'a ha taqe koara. N!oma nlui woaqke si!a g!ho ka n‡oahn gla'an!ang tciasi. G!oa nlui woaqnke si!a du l'a si!a woaqnsi ko g!oa 'ma. Ka si!a llka toan tansi, Simbegwire ll'a ha ba ku huia ha ko tjulho llkoasi.

##
lAm nlui, Simbegwire ll'a ha ba tsi ‡aeh ‡oan tca llxoasi ha oo tsi ‡aeha. " Mi da'ama kore a o ?" ha koe !'au. Simbegwire !aah glaea ha ba. Ha n!omtsau ko ka ha se he ha llae dshau g!au. " Mi kare ka a ho ju glaoha he, mi da'ama. Anita hin he," ha zoma te koe nllae.

##
"Ehee Simbegwire, a ba n‡oahn mi ko tcisa sa ‡hai ko a tci oa, "Anita koe nllae. Te ha tia loa zoma nlang gu dshauma g!au. Simbegwire ll'a ha ba zoquin te ha !ka tsau. Ha n‡oahn tca si!a n!ani ku oo !xoana llkaea, kosin tca lxoa ku oo jan l'an si!a. "Mi ‡xae mi ‡um tca a te zaihan Anita ko tca ha te o a taqe ha koe nllae.

##
Simbegwire ll'a ha lxoa mani. Ha lla'ike koara ll'aea o ha ba ku nlang lxoa ko n!oma. Anita ku l'an ha ha ko llkoa sa ‡hai ko !aoh, ka n‡ai ll'huin ha ka ha loa du ha skore llkoasi ko g!oasi. Ka ha 'm toan g!oa 'ma ha sin to ka ua ha g!ahm. Ka nlaea n‡ai nla'nga ha !ka o n‡ahma kxae ‡'usi he ha taqe l'an ha. Simbegwire ll'a ha ba ko loa ho tca ha ‡xae !ka te ta'am lkau.

##
Ka n!ui sa lkoromh ‡aun, Simbegwire ll'a ba !oa sa te ko ha te kxaice nllah tjulho ka u ko ll'aema !oma. "Mi u llkoasi tcioa,"ha koe nllae. " Mi !'han tca itsa te llau !'uian khoe."Simbegwire l'hotzana, ha ba loa !'han. Anita sin loa nlla tci nlui. Ha !ka xabe koh loa nla'ng.

##
Tcisi loa llau jan l'an Simbegwire. Ka ha loa du toan !aoh llkoasi okaa ha nlla ha ka n ‡am ha. Te g!oa 'ma, ha dshau ku 'm 'ma n!a'an. Ka nllah l'an ha ko 'ma tzema. Ko glu g!oah woaqnsi Simbegwire g/ae tjin tjin ka llahllah ha l'a ko ha taqe n‡ahm ka cu.

##
lAm nlui, Simbegwire lata ‡xai ko ha g!ahm !'o. "A o dshauma lkanlkana!" Anita koe !'au. Te llhai khaurua Simbegwirre ko g!ahm !'o. Te n‡ahm ‡am ha lkai !'uru te llaq'in n!ang tsaqn.

##
Simbegwire !ka koh ho te ta'am lkau. Ha ll'ae te ko ha te ku glaia !aoh. Ha nlhui ha taqe n‡ahm !abisi, te nlui 'm mh gesin te u. Ha n!uan n!ama ha ba koh n‡au llkoasi he n!uan.

##
Te ka ka tsia g!oa, ha ‡xuru !aihan g‡a'in ko g!u tzi, te dua g!ahm ko !aihn ll'hausi. Te ka du l'an tza, ha ge'e: "Aiia, Aiia, Aiia, a nlla mi. A nllah me te sin loa ce lam nlui. Mba lla'ike loa are me. Aia, ll'aea nere a ce tsi? A nllah mi.

##
Te n!oma, Simbegwire cete ge'e ll'a ge'ea. Te ll'ae dshausi tsi ‡aeha dohm, ll'a si llka !kasi si ku tsa'a !ka ta'am lkau ge'ea llama !aihan g‡a'in nlai !ka. Si koh ‡'ang te ko ka te !aihn n!u'ubusi sa !aihn te tia ge te du tca si llkoa. Te llau te ‡ae‡ae ll'a ge'ea.

##
Dshau he se !'an !aihn !'o. Te ka ha se dshauma kota n‡ahm !abia kxae ‡'usi, ha tjin, " Simbegwire mi !o ll'a ‡xae!" Dshau gesin n!om tuih lxoa tcisi llkae te si!a hui ha ko !aihn khaurua. Ha llaq n!ama ha te kare ha !ka n‡ai nla'anga.

##
Simbegwire ll'a ha gllaq gu ha te tani ua ha ko ha !aoh. Ha l'an ha ko 'msa ll'un,te llallah glluan ha ko g!ahm ko ha taqe n‡ahm. Glu to'a Simbegwire sin tjin n‡ai tza ha l'ae. Ka koh gla'a !usa ku llae khauru ha. Te ha hin !'han tca ha gllaq te ku llau ka !'uin ha.

##
ll'Ae Sinbegwire ll'a ha ba ce tsia tjulho, ha glae ho te da'ama tju n!ang sin l'hoan. " Hatce re !an Anita ?" Ha tsisa'a lxoa !ka khui. Dshau !oa sara ha ko tca da'ama te !aah u. Mi kare ka ‡um mi, ha koe nllae. Mi hin koh kare ka ha sin to. " Simbegwire ll'a ha ba llama !aoh te tsin llxam ll'a dohma khoea. Te sin ‡aun ua ha dshin tjulho ll'a ha glae tsisa'a ha he ko ha re ca ho Simbegwire.

##
Simbegwire koh ge te kui lxoa ha tsoma sin. ll'aea ha hoha ba ko koa ‡xan. Ha koh koqa tca ha te taun, Te kahin ha !aah g!a'am tju n!ang ll'a ha glae djxoma. Te ka ha ba glae ha ko, "Simbegwire, a ho l'ae a l'ae ko a taqe jan. He o ha nle'ea are he ku llau ‡ae ‡ae a. Mi !ka kaice n/a'ng lxoa a te mi are a. Si!a tsa'a khoe tca Simbegwire te ku sin !xoan lxoa ha gllaq ko tca ha ku oo karea.

##
Ha lla'ike lho ho ko lam wece. Xabe lloeh sa Anita ku llkae. Ha gu Simbegwire g!au te g‡ara llae l'an. " llae na tcima !o mi koh n!obe du," ha koe tjin. A ku kxoe ka mi cea du se ?" Simbegwire se ha ba lho te ho tca ha ba lho te mani. Te kahin ha ‡'auce te n!un tsi !'ante n!ama Anita.

##
Te bekea glae, Anita l'ho Simbegwire, llae lxoa ha tsuma sin kota ha gllaq sin, ko !aoh 'm llkaea. Hatce re jan l'an 'm llkae! Anita toto Simbewire ll'a ha !ka n!ang 'masi, ju nlui woaqn to'a 'm te llka. Te llama da'abi ge te kui te n!ausi ge te n‡oahn. Simbegwire kxae !ka nl'ang te n!un glaoha. Ha ll'ae te ll'ae to'om he n!obe to'om te ha ce ua tjulho ka glae !xoana lxoa ha ba sa taqe gllaq.

##
* License: [CC-BY]
* Text: Rukia Nantale
* Illustration: Benjamin Mitchley
* Translation: Fanie Cwi

* Language: ktz
