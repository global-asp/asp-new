# Mama llxukxams

##
Mama llxara koh kaice jan, l'uisaun, g‡u'u, kosin madika disin. Te ka sa koh kaice jan o llxukxam. Mama koh kxae !oma sin sa ‡hai, Mi koh sin !'han tca mi hin te o jua ha kaice are ko !ka n!ang khoea. ll'Ae gesin ha !'au ua mi ko ha !aoh. Ha xabe cete ge ka !oa mi ko tcimh sa o !ka n!ang gasi. Te tci nle'e nlui koh ge te ha loa !oa mi: ko koa ha n‡ai n!oma llxukxam.

##
lAm nlui mi hoa !auh n!a'an !xum ka l'ae he n!uan tzi ko mama !aoh. Te ka mi tsisa'a tca ka o, " lloaqcea mi ho ce o, " marapa !auha o mi ma". !auh !'om, ll'akaa llxukxam n!u'ubusi gea he o ka sa mama ku mania ll'ae koh ll'ae. Mi koh loa !'han tca n!u'ubu sa ke nlla. " N!u'ubu sa ke re du hatce, Mama ?" Mi tsisa'a. lloaqce nle'ea mi ho ll'akaa o, " ka o mi marapa n!u'ubuasi".

##
Ka koh o !ka nl'ang ko ku se Mama, kosin llxukxam, llxukxam n!u'ubusi kosin !auh n!a'an. Te Mama llkoa ua mi ko mi taqe ko di'isi. " Mama, lxom nlang kxoe mi se tca a oo totoa ka ... " "Nllau n‡ai koara ‡'ang a l'ae, da'ama du tca a !oa a l'ae," ha zaihn. Mi !aah u.

##
ll'Aea mi ce, Mama n/anga tzi te llae !auh, !kauasi te llxukxam koara. " Mama, kore !auh o..." kore llxukxam o.." Te lloaq ce nle'ea mi ho o, " Ha gea mi marapa ll'a tcisi g!am khoea, Ka koh kaice o !ka ta'am lkau !

##
lAm tsaqn ‡aun, Mama llkoa mi te ko mi u gua ha n‡hao !aihan ko ha tza tjua n!ang. Te tcin to'a he mi oo !'oa tjutzi, llxukxam sa n!um ll'a ha ‡'an g!a'ama mi. Tju n!ang ‡aeh ke o koa kahin Mama marapa !auh n!a'an gea. Ha llau te !xuma ha l'ae ko n‡ahm !'an nlui. Mi !'oan ll'a n‡ahm !'an te ha n‡ai n‡hai mi.

##
Mama !'au mi te ha dohm tsxana, " Hatce re a ku dua khuin to'a ? Ko coa nlang na mi n‡hao !aihn. " Mi sin di'i te glai lxoa ha n‡hao !aihan. " Hatce a zoma l'an ?" Mama tsisa'a mi. Tsisa'a o ha ga du te ka tama mi ciniha tsa'a llxukxam ‡'an ko ha marapa n!amsi tcisi khoea.

##
Te lama llua mama l'ho aia, Mi di'd te u g!a'ama ha tju n!ang ll'a mi ce he llau se llxukxam. Ha ‡kuan nlui ho ka l'ae te n!um. Mi gu ka nlui te g!ama mi horokhoe n!angsi. Ko llaea to'a he mi !xum ce !auh, Mi nllhomi ua tju !'o n!ang te glae di'i te 'm ha. Ka o llxukxam sa koh kaice taqin he mi goaq ciniha loa 'm.

##
Te /ama llua, he mama koh g!a'ama llxara n!ang he ‡hoe n!u'ubu, ha ‡xaun ‡xaunua llxukxam nlo. Ha woaqnsi lloeh n!um. Mi ni koh nllah nlui tsaqn koh tsaqn. Ka mi to'oma gluia tjutzi, Mi tsa'a te mama g!o'oa tzi. Te mi ka sin kare ha g!ama mi horokhoe n!ang ka etsa ‡hoa khoe.

##
Te lama llua o n‡ai ll'ama lama. Mama n‡uhn te tsau. Ha ll'ae woaqnsi ha llae llxukxam sa n!um kosin madik disin ka ua n‡ai ll'ama khoea. ll'A lama mi loa di'di nlang lho ha. Te tia mi loa ge ‡xan ha ko ll'aea g‡a'in

##
lAma to'a ll'a g!aoh aia sa mba !au mi, kosin Mama.Mi !'han te ko hatce khoea re. Glua to'a mi cu te tza, Mi !'han tca mi loa ‡'aun ciniha ku dcaa, loa ceka dcaa mama, kana mi n!ausi, xabe o ju nlui woaqnhe.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Jabulani
* Language: ktz
