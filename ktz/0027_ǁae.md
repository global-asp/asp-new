# ǁ'Ae

##
Mi juasi kxae tih sa ǂhai. E!a du nǀaea gǂa'in ka e za g!u ko ka tzi.

##
E!a !hai 'msi ǀ'an ka ǀ'aesi ko ju.

##
E!a !'oa tju ko nǁaqma khama dcaakxaosi ge.

##
Da'abisi sa ǂhai g!a'ia skore.

##
Dshaumh sa o ǁ'a tjuǀhoa !'uin da'abi.

##
Nǁaqemh sa o ǁ'akoa koara tca hi du te sin ǂhao cu ǁ'aea si!a gesin du tcisi.

##
Ka maq maq okaa ǂxanumh gǁaoa !ahin !'osi kota thara.

##
Ju !xaia nǁoq'obesa nǂam!hara ha ǀ'aesi.

##
ǁAma ǀamnǀui, okaa g!u koara ka tzi te danise !kaua.

##
Mba gǂhaoa tjuǀhosi te nǂai !'han ju ko tca ǂ'hanu te ǂ'aun ge.

##
Ju ǁkaeǁkae !ahindin te ǂaeǂae.

##
Mba tsau te ko, "M!a ǂ'aun ǁkoaǁkae ka totoo tih."

##
Da'ama o kuri sa o ax, he nǀanga !ahin g!om!o !'au te ko, "Mi hui ka ǁxai."

##
Dshau nǀui ko, dshausi hui mi ka ǁxara 'msi.

##
!'Hoan n/ui tsau te ko, "Nǁaqe hui mi ka e guu !'han.

##
E!a waqnsi !'au ǁkae te ko. "M!a mani m!a ǀxoahsi."//Ama ǀamma toa e ǁkoaǁkoa te totoo tih.

##
* License: [CC-BY]
* Text: Ursula Nafula
* Illustration: Vusi Malindi
* Translation: Cwi Debe
* Language: ktz
