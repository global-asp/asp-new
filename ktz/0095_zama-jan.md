# Zama jan!

##
Mi tshima tza ǂ'ari. Mi ko coa ka tsau, khama mi te jan!

##
Mi hin ku du ǀ'u ǀam.

##
"A hin o mi nǃa'an tzi ǂua," Mi taqe koe nǁae.

##
Mi ǁka miǀ'ae, mi ǀoa kxoa hui.

##
Mi nǂaiǁkoa gǃua ǂa'u kota gǂoah ǀauhn ǁku nǀang.

##
Aia nǂaiǂ'anga mi, "nǁau ǂ'ari tzausih," mi mani te ko, "ǀoa o mi!"

##
Ka mi ǁka toan mi ǀ'ae, mi tsxam ǃunǃa'an kota gǁaq, ka nǂai ǁau ge sih.

##
ǁAma mi ǁaqma, "mi ka o nǃau aia," Mi koe nǁae.

##
Mi ǃ'o mi konibe kota ǁ'ang gǃoehsih.

##
Te mi nǁuri ka mi tshima ǃ'han skore nǂoahnsi.

##
Klasi nǃang mi du tahn toan ko khoe nǀui waqnke.

##
Tci jan waqnke mi du xabe kui mi kaice ge to'oma.

##
* License: [CC-BY]
* Text: Michael Oguttu
* Illustration: Vusi Malindi
* Translation: Kileni A. Fernando
* Language: ktz
