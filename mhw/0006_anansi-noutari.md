# Anansi noUtari

##
Pakarekare hanu mbadi hadimukire keheyino. Mbadi hadimukire kukuna mbuto, ngambi kufuma yitere, ngambi kufura maghondo. Nyambi Nyame ghokuwiru ghakarire noutari ghoghuhe ghomukaye. Aye ghaghupungurire mukandimbe koghuma.

##
Diyuwa dimweya, Nyame ghatokorire eshi ghakona kutapa kandimbe koutari kwaAnansi. Kehe ruvedhe ngakenganga Anansi mukandimbe 'ka, aye ngadimukanga thinu thothipya. Ngayimushambererithanga thikuma!

##
Anansi ghokahoma ghaghayarire, "Ã‘anyi niture kandimbe 'ka kuwiru dhothitondo thothire. Podigho eshi kakukare kange pithange!" Ghadhingumwetwedhire wanda ghoghure kukandimbe, noghakughangire kandimbe mudipumba dyendi. Ghatangire kudhina kuthitondo. Ene yamukarere ukukutu kudhina thitondo nokandimbe 'ka kamugundagundire pamanwi nako dhodhihe.

##
Ruvedhe roruhe 'ru mwana Anansi ghomurumyana ghemanine mwimi dhothitondo ghurorera. Ghaghambire eshi, "Ngombadi shoyikare ghuredhu ngeshi ghukughangerere kandimbe kumughongo ghoye ndi?" Anansi ghayerekire kukughangerera kandimbe 'ka kokuyara utari kumughongo wendi, noshemwa yamukarere ghuredhu.

##
Muthikandho, ghakakumine kundaghandagha dhothitondo. Ene ghemaniine noghaghayarire, "Yame naroghera kukara noutari ghoghuheya, ene mwanange pano ne ghanaghayara thikuma kunipitakana!" Yinu 'yi yapatithire thikuma Anansi noghavukumine kandimbe koghuma pamuve.

##
Kandimbe koghuma kapayukire. Utari wakarire keho ghonyaranyara kwakeheyu. Kemo dyohakuhongire hanu kudima, kufuma yitere, nokufura yirughanitha yomaghondo noyinu yimweya eyi hatwetha kutenda hanu.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Ruthgela Shawanga, Servasius M. Ndjunga
* Language: mhw
