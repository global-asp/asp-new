# Andiswa Muthitipari Shokuru

##
Andiswa gharorere hangaghu hanakupepa pari ghokuthita. Aye gharumbere kukupakerera nawo mukupepa. Aye gharombire kwamukuru ghothipani ngeshi kukona ghakudeghure nawo.

##
Mukuru ghothipani ghaturire moko ghendi mumbunda. "Pano pashure ne, hangaghu ngenyu hatawedheriwa kupepa pari ghokuthita," dyoghaghambire.

##
Hangaghu hamutongwerire eshi ghakapepe pari ghokuyanga. Awo haghambire eshi pari ghokuyanga ne wawashengeteya nopari ghokuthita ne wawangaghu. Andiswa ghakashire.

##
Diyuwa dyokurandako, shure dhakarire nomutangu ghoghukuru ghopari ghokuthita. Mukuru ghothipani ghakudhekere yoyishi mupepi wendi ghumweya 'yu ghakurupere ne ghakorwire nombadi ghakonine kupepa.

##
Andiswa ghatjirere kwamukuru ghothipani nokamukanderera eshi ghamuthighe ghapepe. Mukuru ghothipani mbadi ghadimukire eyi shoghatende. Munyima poghatokorire eshi Andiswa kukona ghengene muthipani.

##
Mutangu wakarire ukukutu. Mbadiko owa hengenekire paruvedhe rodihenda.

##
Mudihenda dyoghuwadi mumutangu, mungaghu ghumweya ghatambekire pari kwaAndiswa. Ghatjirere wangu pepi nodighundhi. Ghathitire pari nongcamu noghengenekire.

##
Mbunga dhashoghererire muyishamberera. Kutunda diyuwa diya, hakamadighana nawo hawatawedherire kupepa pari ghokuthita pashure.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Ruthgela Shawanga, Servasius M. Ndjunga
* Language: mhw
