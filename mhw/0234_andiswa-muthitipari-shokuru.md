# Andiswa Muthitipari Shokuru

##
Andiswa gha rorere hangaghu hapepire pari ghokuthita. Aye gha rumbere kukupakera nawo mukupepa. Aye gha rombire kwa mukuru ghothipani ngeshi kukona gha gha kudeghure nawo.

##
Mukuru ghothipani gha turire moko ghendi mumbunda. "Opano pashure ne, hangaghu ngenyu ha tawedhera kupepa pari ghokuthita," gha ghambire.

##
Hangaghu ha mutongwere eshi gha ka pepe pari ghokuyanga. Awo haghambire eshi pari ghokuyanga ne wa hashengeteya no pari ghokuthita ne wahangaghu.

##
Diyuwa dyo kurandako, shure dha karire no mutangu ghoghukuru ghopari ghokuthita. Mukuru ghothipani gha kudhekere yoyishi mupepi wendi ghumweya yu gha kurupere ne ghakorwire no mbadi gha konine kupepa.

##
Andiswa gha tjirere kwa mukuru ghothipani no kamukanderera eshi gha pepe. Mukuru ghothipani mbadi gha dimukire eyi sho gha tende. Munyima po gha tokore eshi Andiswa kukona ghangene muthipani.

##
Mutangu wakarire ghukukutu. Mbadiko owa hangenekere paruvedhe ro dihenda.

##
Mudihenda dyo ghuwadi mumutangu mungaghu ghumwe gha tapire pari kwaAndisa. Gha tjirere wangu pepi do dipale. Gha thitire pari nongcamu no gha ngenekire.

##
Mbunga dha kugherire kuyishamberera. Kutunda diyuwa diya, hakamadighana nawo ha watawedhere kupepa pari gho kuthita pa shure.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Ruthgela Shawanga
* Language: mhw
