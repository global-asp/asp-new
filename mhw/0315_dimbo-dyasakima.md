# Dimbo dyaSakima

##
Sakima ghatungire nawakuru wendi naminendi ghomukamadi. Awo hatungire pananda dhakatughuru ghonyami. Ndhuwo dhawo dhomuhonyi dhakarere kughuhura ghombadi dhomiyira dhoyitondo yokukuranda.

##
Apa ghakarire Sakima myaka dhihatu, ghakorwire noghatuyukire meho ghendi. Sakima ghakarire mungaghu ghoghutari thikuma.

##
Sakima ngatendanga yinu yoyingi eyi ngapiranga kutenda harumyana homyaka kwokofotji. Thitamenedhi, aye ngahungamananga nohakuru homumukunda nokukuvureka yinu yomudyo.

##
Hakuru waSakima ngaharughananga mudighughumbo dyanyami. Ngahatundanga mudighumbo mathikuthiku nokahuka runguro thikuma. Sakima ngathigharanga naminendi ghomukamadighana.

##
Sakima ghahakire kwimba membo. Diyuwa dimweya nyina ghamwipurire, "Kupi ghunakuhongeranga agha membo, Sakima?"

##
Sakima ghahuthire eshi, "Ghakushughumuka ghakunigheranga vene, nawe. Ame kughayuva mumutwi wange nokughemba."

##
Sakima ghahakire kwimbera minendi, thikumapo, apa ngafanga kanyombwe. Minendi ngamuteghereranga edi ghanakwimba dimbo dyendi edi ghahakire thikuma. Aye ngakunyunganyunganga kodi dimbo dyomungeya ghokumuhengaghura.

##
"Sakima, kukona ghudinimbire karo ndi," dyongamukandereranga minendi. Sakima ngatawanga nokudimuhukurukera karo rorwingi.

##
Runguro rumweya apa hakahukire hakuru wendi kudighughumbo, mbadi haghambaghurire. Sakima ghadimukire eshi poyidi yoyiyi eyi yinakakahokoka.

##
"Ukutu munye ghudipo, nawe, tate?" Dyoghepuririre Sakima. Sakima ghayuvire eshi mwana nyami ghomungaghu ne ghanayongara. Oyu nyami ghayuvire dingungwa noghatokotire.

##
"Ame kukona nikamwimbere. Pamweya 単anyi ghakashamberere karo," dyoghatongwerire Sakima hakuru wendi. Ene hakuru wendi hamunuthire. "Ayene mutungi thikuma. Owene ghomungaghu ghomukunga vene. Edi ghunakughayara eshi dimbo dyoye 単anyi dikamughamwene ndi?"

##
Ngambikemo, Sakima mbadi ghakuhupwerire. Minendi ghamukwatithireko. "Membo ghaSakima ne kunihengaghura shemwa ngeshi amene ndhara. Membo ghapo 単anyi ghakahengaghure oya katughuru yoshemwa, kukona ghakahengaghure oya katughuru ghomutungi."

##
Diyuwa dyokurandako, Sakima ghepuririre minendi ghamutware kunanda dhamutungi.

##
Ghemanine pamuve dhodikende dyodikuru dyondhugho noghatangire kwimba dimbo dyendi edi ghahakire thikuma. Katekandhi, mutungi ghashwaghithire mutwi wendi padikende diya dishokuru.

##
Harughani hashaghekire eyi harughanine. Hateghererire kudimbo dyoditowi dyaSakima. Ene katughuru yofotji ghaghambire eshi, "Noyofotji temba oyu ghatwetha kuhengaghura nyami. Oyu mungaghu ghomukunga ne kunakughayara eshi 単anyi ghatwethe kumuhengaghura ndi?"

##
Sakima ghamanine kwimba dimbo dyendi noghapirukire ghathighuke. Ene mutungi ghashwaghire wangu nokuninga eshi, "Nakanderera, wimbe karo."

##
Panako dhodho, hatutughuru hawadi heyire hanadhamuna munu pathirongo. Awo hashekire mwana mutungi hanandasha nokumuthigha kumbadi dhombadi dhothitavura.

##
Mutungi ghashamberire thikuma pakumona mwanendi karo. Gharuwerire Sakima kumahengawero. Munyima, ghatwarire mwanendi naSakima kuthipangero podigho eshi mboghamone karo.

##
* License: [CC-BY]
* Text: Ursula Nafula
* Illustration: Peris Wachuka
* Translation: Ruthgela Shawanga, Servasius M. Ndjunga, Servasius M. Ndjunga
* Language: mhw
