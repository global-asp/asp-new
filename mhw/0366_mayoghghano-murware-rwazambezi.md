# Mayoghano murware rwaZambezi

##
Dyakarire diyuwa dyoShundaha dyoghuyenyu pathitengeyuwa. Hashengeteya homuLusese hapongire mwimi thothitondo thothikuru thoMusikili muCaprivi.

##
Kayoghototo kawo koyishamberera kayuvekire mumukunda ghoghuheya. Hethire hashere wawo. "Nakamwu, yowe nakutaterera." "Tambukeko, Chaze." "Silume! Wiye te!"

##
Maria ghashanashanine Ntwala. Ntwala ngawawatwaranga kurware kehe Shundaha hakayoghane. "Ntwala! Ntwalee! Ntwala! Ntwala wee!" dyoghethire.

##
Ntwala ghakugherire kumutara ghumweya eshi, "Yame yuno! Yamwe nakutaterera." Hashengeteya waheya hatjirire hakamuwane.

##
"Munakuroghithera kayoghana dyarero ndi?" Dyoghawepurire Ntwala. "Ghii," dyohahuthire ghuregharegha muyishamberera.

##
Mundhira dhawo dhokurware Ntwala ghawatongwerire yithimwa. "Tuthimwetwedhere yokuhatera kumukunda wetu apa wahandjere," dyohaghambire. "Tuthimwetwedhere yokuhatera kwaMbwawa naNguya."

##
Kumbombwa dhorware kwakarire thitondo thishokuru thoghumurwa. Hashengeteya hashanine murwa dhodhikuru thikuma hatape kwaNtwala.

##
"Nawana dyodikuru," dyoghakughghererire Joy. Ghatapire dimurwa dyendi kwaNtwala.

##
"Muyende mukayoghane," ghaghambire Ntwala kwawashengeteya. Waheya hatjirere mumeyu, hakugherire ghututuma kughutenda ghomeyu ghoRware rwaZambezi.

##
Ntwala ghemanine kumbombwa. Ghakevererire ghurera eshi pamwe ngandu. Gharorere hashengeteya hohakurughana edi hanakukutangawera kuyogha nokuvera. Gharorere hakamadighana hohambiru edi hanakukutjakaghera meyu.

##
"Ruvedhe romutangu," dyoghakughererire paghuhura. "Mwimane mumuyira." Aye ghadhamunine dimurwa dyodikuru nokudivukuma pakahandha.

##
"Fotji, wadi, hatu. MUYENDE!" Dyoghaghambire. Hanuke hatjirere mumeyu ghuyogha kudimurwa. Ntwala ghawarorere.

##
"Yame mukamiti!" Dyoghakughererire Maria naChaze paruvedhe rofotji. "Mwaheya yamwe mwakamiti," ame waNtwala.

##
"Nashana kukutangawera karo," ame waMaria. "Uhunga!" Ghahuthirehuthe Chaze. "Ntwala, kukona ndi?" Dyohepurire hashengeteya hamweya.

##
"Mwimane karo mumutete," Dyoghaghambire Ntwala. Ghashimbire dimurwa nokudivukumena thikuma kokayenda popa dhahurera ngcamu dhendi.

##
"Fotji, wadi, hatu. MUYENDE!" Dyodyoghakugherire. Hanuke hatjirere murware ghuyogha kudimurwa. Ntwala ghawarorere.

##
"Yame ghokutangerera!" Ghakugherire Chaze. Maria ghashaghekire kuyogha. "Mumyaghedhi ne Chaze, dyoGhaghambe Ntwala. "Ghunarughana thiwana, Chaze. Tuyende keho kudighumbo."

##
Hanuke hayendire kudighughumbo naNtwala. "Tuthimwetwedhere thithimwa, Ntwala," dyoDyoharombire. Awo hahakire kutegherera yithimwa yendi.

##
Maria ghahondaghedhirehondaghedhire mumughongo waChaze nokumuthindeka pamuve. Chaze ghatangire kudira. "Ñanyi ghakakupumure nyina Chaze," dyoghaghambire Joy kwaMaria.

##
"Maria! Nye ghunapumwera Chaze?" Ghepure Ntwala. "Ghanawini mutangu ghokuyoghana. Mbadi thiwana," ghaghambire Maria.

##
Ntwala gharawerire hashengeteya waheya hahungumane mudikandero. "Ngepi ghatutongwerire muyendithishure?" Dyoghepuririre. "Kurwa ne kumango. Hanu hokurwa hakona kuwana mahumbithero." Ghahuthe Nakamwu.

##
"Maria ghakona kuromba mathigherero," ame waNamasiku." "Chaze naye ghamuhuthe nyara," dyo ghaghambe Joy. "Caaa, mbadi uhunga kukupumaghura," ame waNtwala.

##
Ntwala ghaghambire eshi, "Namono eshi Maria ghakona kuvumwa kumayoghano Shundaha ghokurandako." Maria ghadirire thikuma shemwa. "Ni… Ni… Nithiyererepo, Chaze. Dishesha eshi nakupumura. Mbadi mbonipumura karo kehe munu," dyoghakuthighonokithire.

##
"Nakuthigherera," dyoghaghambire Chaze noghakambekire dyoko dyendi padipeghe dyaMaria. "Maria name ñanyi tuyende noye," ghaghambire Ntwala kwaChaze. "Maria ñanyi ghakarombe mathigherero nokwanyoko."

##
Maria ghatongweririre nyina Chaze eshi, "Napumura Chaze yoyishi ghanawini mutangu. Munithighererepo. Chaze ne muyendhange, yimango eyi namupumura."

##
Mukadikuto munaMukadikutoSibungo ghateghererire kwaMaria. "Maria, eyi ghunatendi ne yimango, yiyi yokupumura hanu. Natumera eshi ghunanirombo mathigherero. Nakuthigherera." Mukadikuto munaMukadikuto Sibungo ghatongweririre Ntwala eshi, "Owene ghomupiterithi mwene."

##
Mukadikuto muna Muna MukadikutoSibungo ghaghambithire hanuke waheya. "Ntwala ghanaghayara thiwana mahumbithero ghokumuroghera Maria. Ghanapumura Chaze yoyishi ghanayongaritha mutangu. Kenge keho ne mbadi ghakukutangawera kuyogha karo."

##
"Ene Nawe," dyoghamenyamenyine Chaze, "Mbadi "nakushana eshi Maria ghakukare kudighumbo Shundaha ghokurandako. Nashana shime kakutangawera nendi karothivike thokurandako!"

##
* License: [CC-BY-NC-SA]
* Text: Imelda Lyamine, Albius Chunga Mulisa, Maria Simasiku, Florence Habayemi Shitaa
* Illustration: Kleopas Jambeinge
* Translation: Ruthgela Shawanga, Servasius M. Ndjunga
* Language: mhw
