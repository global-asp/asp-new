# Eyi dha pirera mvu huki

##
Diyuwa dimweya, Kadimba gha yendaghure kumbadi dho rware.

##
Mvu ko gha karire naye koko, ghayendaghurire ghudya muhonyi gho ghutowi.

##
Mvu mbadi gha monine eshi Kadimba naye ko gha karire no pa dihudhi gha djatire pa dipadhi dyaKadimba. Kadimba gha kugherire kwa Mvu, "Owe Mvu! Mbadi wa kumona eshi padipadhi dyange ghuna djata?"

##
Mvu gha rombire mathiyerero kwaKadimba, "Dishesha. Mbadi na kumono. Nakanderera nithiyererepo!" Ene Kadimba mbadi gha tegherere kwaMvu nogha ghakugherere kwaMvu, "Wina ghuna yitendera! Diyuwa dimweya, ṅanyi wa kumone! Ṅanyi wa kuyifute!"

##
Kadimba gha yendire mukushana Mudiro no gha mutongwere, "Yende ghu katumeke Mvu apa sho gha shwaye mumeyu no ghadye muhonyi. Ghana nidjata!" Mudiro gha huthire, Mbadipo ghukukutu, Kadimba mushere wange. Ṅanyi nitende eyi ghuna nikumbera."

##
Munyima, Mvu gha ka dyerere muhonyi kokayenda norware. Mudiro weyire no kutumeka huki dhaMvu.

##
Mvu gha dirire no gha tjirere mumeyu. Huki dhendi dhodhiheya dha pire kumudiro. Mvu gha dirire, "Huki dhange dhina pi kumudiro! Huki dhange dhina piti! Huki dhange dhi shaghuwa!"

##
Kadimba gha shamberere esi huki dha Mvu dhina pi. Kate no dyarero, pamurandu gho woma no mudiro, Mvu mbadi gha yendanga kokayenda no meyu.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Ruthgela Shawanga
* Language: mhw
