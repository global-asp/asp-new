# Matokwero

##
Mukunda wange wakarire nomaghukukutu ghomengi. Ngatukaranga mumutete ghoghure tuvete meyu kupomba ghofotji.

##
Ngatutatereranga yidya eyi ngahatupanga hamweya.

##
Ngatukutjaperanga wangu mayugho ghetu pamurandu ghohakawidhi.

##
Hanuke hohengi hashaghekire shure.

##
Hakamadighana ngarughananga mumaghumbo ghomikunda dhimweya.

##
Hakafumughana ngaharendarendanga mumukunda nohamwe harughanine kumafarama.

##
Apa wapungire mupepo, yipepa yodidhiro yakuramine kuyitundo nokundarata.

##
Hanu ngaharemananga kumakende ghokupayuka agha hamwaghire hanu kehedi hakuyuvire.

##
Diyuwa dimweya, pomba ghashaghekire kupita meyu noghakukutire. Mandini ghetu ghakarire mukunguru.

##
Tate ghayendire tunda dighumbo yenda dighumbo ghatongwere hanu hakuyende kuthigongi.

##
Hanu hahungumanine muthitondo thothikuru nohategherere.

##
Tate ghemanine nokughamba eshi, "Twanyanda kurughana pofotji mukukoshonona maghukukutu ghetu."

##
Juma ghomyaka kwokohatu, oyu ghahungumanine padighowa ghakugherire eshi, "Kukona nighamwene kukenitha."

##
Mbuyama ghofotji ghaghambire eshi, "Hambuyama kukona tukupakerere tukune yidya."

##
Katughuru ghumwe ghemanine nokughamba, "Hatutughuru Ã±anyi hakuthime dithima."

##
Twaheya twakugherere nodiywi dyofotji, "Twakona kutjindja ghukaro wetu." Kutunda diyuwa 'di twarughanine pofotji mukukoshonona maghukukutu ghetu.

##
* License: [CC-BY]
* Text: Ursula Nafula
* Illustration: Vusi Malindi
* Translation: Ruthgela Shawanga, Servasius M. Ndjunga
* Language: mhw
