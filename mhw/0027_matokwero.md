# Matokwero

##
Mukunda wange wa karire no maghukukutu gho mengi. Nga tukaranga mumuyira ghoghure tuvete meyu kupomba.

##
Nga tutatereranga yidya eyi hana tupa hamweya.

##
Nga tukutjaperanga wangu pamurandu gho haka widhi.

##
Hanuke hohengi hashwayire mushure.

##
Hakamadighana nga gha rughananga mumayimbo mumikunda dhimweya.

##
Hakafumughana nga ha rendarendanga mumukunda no hamwe haruwanine kumafarama.

##
Apa wa pungire mupepo, yipepa ya tukere kuyitundo no kundarata.

##
Hanu nga haremananga kumakende gho kupayuka agha hamwayire hanu kehemu hakukuyuvera.

##
Diyuwa dimweya, pomba gha shayekire kupita meyu no gha kukutire. Mandini ghetu gha karire mukunguru.

##
Tate ghayendire tunda dimbo yenda dimbo ghatongwere hanu hakuyende kuthigongi.

##
Hanu ha hungumanine muthitondo thothikuru no haterere.

##
Tate ghemanine no kughamba, "Twa nyanda kuruwana pofotji mukukoshonona maghukukutu ghetu."

##
Juma gho myaka kwokohatu, oyu gha hungumanine kuthitondo gha kugherire, "Kukona nighamwene kukenitha."

##
Mbuyama ghofotji gha ghambire, "Hambuyama kukona tukupakerere tu kune yidya."

##
Katughuru ghumwe ghemanine no kughamba, "Hatutughuru á¹…anyi ha kuthime dithima."

##
Twaheya twa kuyere no diywi dyofotji, "Twakona kutjindja ghukaro wetu." Kutunda diyuwa di twa ruwanine pofotji mu kukoshonona maghukukutu ghetu.

##
* License: [CC-BY]
* Text: Ursula Nafula
* Illustration: Vusi Malindi
* Translation: Ruthgela Shawanga
* Language: mhw
