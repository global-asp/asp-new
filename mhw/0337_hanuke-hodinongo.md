# Hanuke hodinongo

##
Pakarekare, pakarire didhiko dyokushamberera.

##
Mbadi hakurwithangire. Haghamwenine hakuru wawo mudighumbo nomumapya.

##
Ene mbadi hawafundhwerire kuhenyena pepi nomudiro.

##
Ngaharughananga yirughana yawo ghuthiku. Yoyishi, awo kwawatendithire kudinongo!

##
Ene mungaghu yofotji gharurire kushwagha panunda kuthishe.

##
Diyuwa dimweya dirura dyakurire thikuma. Hakurwendi hamukonekithire...

##
Ene yakarire maranga! Ghayenyumukire kughuyenyu ghodiyuwa.

##
Hana hodinongo hatokotire thikuma pakumona minagho ghanakuyenyumuka.

##
Ene haturithirepo dighano. Hombire dinongo muthishwi thothinyunyi.

##
Hatwarire minagho ghothinyunyi kudirundu dyodire.

##
Apa dyavire diyuwa, ghatukire kokayenda wimba muthishe thodiyuwa.

##
* License: [CC-BY]
* Text: Southern African Folktale
* Illustration: Wiehan de Jager
* Translation: Ruthgela Shawanga, Servasius M. Ndjunga
* Language: mhw
