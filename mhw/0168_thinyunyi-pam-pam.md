# Thinyunyi Pam-Pam

##
Pensa ghakarire mushanishokuru muMamboreya ghomaheya ghaKalahari. Ngakaretanga yiyama yokununa mukukorera didhiko dyendi. Pakarire thinyunyi thimweya, thinyunyi thoPam-Pam, ethi ghashanine kukwata Pensa. Tushako tomuthira ghothinyunyi 'thi twakarire tuwa thikuma mukutendithako masho ghendi. Ukukutu oghu wakarirepo ne mbadi ngakonanga kuteghura ngambi kukondha Pam-Pam. Maghonga ghaPensa ngaghatukanga vene mumupepo yira thinyunyi – mawee, ngoghakonine kukwata Pam-Pam nokudjupako tushako tomuthira wendi!

##
Pensa ghayendire kwanganga, mwirukithi wawo. Aye gharombire maghamweno. "Nakanderera, nighamwene mukukwata thinyunyi Pam-Pam. Nanyanda tushako twendi nakutenditheko ngcunu nomasho ghange. Yinu munye shonitende nimukwate? Nganga ghahuthire eshi, "Yende ghukakoñere mudiro. Apa shoyikeye yimbumburu kumudiro, wakona kukwatapo totumbiru. Katende thiraha nokutura tumbumburu 'tu muthiraha. Ato mbotunayereka thinyunyi Pam-Pam.

##
Pensa mbadi ghadimukire eshi oyu nganga nathinyunyi Pam-Pam ne hakaghushere. Awo ngahavukurekanga. "Kuna kukukonekitha," ghaghambire nganga apa ghakamudhingure thinyunyi Pam-Pam, "Natongwera thiyambi edi ghokukukwata. Opa wakumona mudiro mumuthitu ne wakutuke kokayenda. Nashana kumona eshi yidye ghakuwina pakatji kenu."

##
Muruvedhe rorufupi, Pensa ghatangire kushana thinyunyi Pam-Pam. Ghahungumanine mumuthitu noghatakire tutondo twendi tomudiro. Apa wamonekire mwithi, ghafudherire muhonyi kututondo tomuhonyi, kate watumbukire. Yimbumburu eyi yakarire mumuhonyi yatukire, ene Pensa kwakonine ngenyu kukwata kambathimbathi kokambiru. Ghakaturire muthiraha thendi.

##
Thinyunyi Pam-Pam mbadi thakonine kushwena kambathimbathighana kashaghutowi muthiraha thaPensa. Aye ghatokorire mukutukera pamuve nokunakatjombora wanguwangu nomuromo wendi ghokundjumburuka. Pensa ghayuvire diywi dyaPam-Pam ghanakudira. "Pam-pam, pam-pam, pam-pam." Pensa ghatjirere kuthiraha thendi. Thinyunyi tharwire muthiraha!

##
Pam-pam ghakanderere Pensa eshi ghamushuture. "Caa," dyoghaghambire Pensa, "Karekare natanga kushana kukukwata. Dyarero ne ghowange. Tushako toye mbotunatendi masho ghange ghatukange mumupepo, thika 'we."

##
Pam-Pam ghakughererire ghughamba, "Ngeshi ghunipaghe mbadi wakukara karo notushako tomasho ghoye opa ghakudjovoka, yoyishi ñanyi nife. Nishuture nonakutoyedhera eshi ñanyi nikupange tushako totupya pakuterama kehe kaghonda."

##
Pensa ghashuturire Pam-Pam. Opa ghayendire Pam-Pam kokayenda, ghaghayarire, "Nashutuka 'me youshemwa ndi?"

##
Pensa ghayendire kudighumbo nokatenda masho ghomapya. Apa hamonine hanu masho ghendi hakugherire eshi: "Mawee, mone koyu thiyambi! Aye kutenditha tushako twaPam-Pam masho ghendi. Kutunda pano mboghanashana keho thiwana nokatureteranga yidya yoyiwa. Twakona kughumbeka mukandi!"

##
Oghu ghuthiku, nganga ghaturithirepo yikina yomudiro mukushamberera yitombora yathiyambi nomashutwero ghaPam-Pam. Kutunda diyuwa diya, yiyambi mwene kuvuruka thithimwa thaPam-Pam, mukuthimwetwedha hanawo mumavurukero ghomayuwa agha ghanakapita.

##
* License: [CC-BY]
* Text: Traditional San story
* Illustration: Manyeka Arts Trust, Pensa Limungu, Kapilolo Mahongo, Marlene Winberg
* Translation: Ruthgela Shawanga, Servasius M. Ndjunga
* Language: mhw
