# Tom mughurithi mapanana

##
Tom kushimba thikote thomapanana ghokupya.

##
Tom kuyenda kumaraka ghakaghurithe mapanana.

##
Hanu kumaraka kunakughura mbuyo.

##
Ene noghofotji temba oyu ghanakughura mapanana ghaTom. Awo hahaka kughura mbuyo kwawakamadi ngenyu.

##
"Mumukunda wetu, hakamadi ngenyu haghurithanga mbuyo," dyohanakughamba hanu. "Katughuru munye 'yu?" dyohanakwipura hepuri.

##
Ene Tom mbadi ghanakukuhupwera. Aye kwitha ghukugherera, "Mughure mapanana ghange! Mughure mapanana ghange ghomatowi ghokupya!"

##
Mbuyama ghofotji ghanatumbura dindjomboro dyomapanana pathikote. Kokughakengurura mapanana 'gha thiwanathiwana.

##
Mbuyama kokughura mapanana.

##
Hanu hongengi kunakwiya kuthitaratara. Awo kunakughura mapanana ghaTom nokughadya.

##
Kapupi kamanana, thikote kare ngathikara mukunguru. Tom kunakutara masherenyi agha ghanawanapo.

##
Tom kokughura murora, shuka noghuroto. Ghanayitura yoyihe pathikote.

##
Tom ghanatengena thikote nengeretete nokutamba kudighumbo.

##
* License: [CC-BY]
* Text: Humphreys Odunga
* Illustration: Zablon Alex Nguku
* Translation: Maria M. Dikuua, Servasius M. Ndjunga
* Language: mhw
