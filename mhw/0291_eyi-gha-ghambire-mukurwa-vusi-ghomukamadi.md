# Eyi gha ghambire mukurwa Vusi ghomukamadi

##
Mathikuthiku ghamweya nyakudya Vusi gha mwithire. "Vusi, nakanderera tware dihonyi di kwa hakuru ghoye. Hana shana katenda thikuki tho thikuru tho mayekero gha mukuroye."

##
Mundhira dhendi dho kuyenda kwa hakuru wendi, Vusi gha wanine hangaghu hawadi ha kuya mbuyo. Mungaghu yofotji gha tjombore dihonyi kwaVusi no kudivukumitha kuthitondo. Dihonyi dya payukire.

##
"Yinye ghuna tendi?" gha dirire Vusi. "Odiya dihonyi ne dyo thikuki. Thikuki tho mayekero gha mukurwange. Yinye sho gha ka ghambe mukurwange ngeshi mbadiko thikuki tho mayekero?"

##
Hangaghu ha hekire Vusi. "Mbadi sho tu ghamwene no thikuki, ene shimbe mburo dhi ghu katape kwa mukuroye," gha ghambire yofotji. Vusi gha twikere no ruyendo rwendi.

##
Mundhira, Vusi gha wanine hatutughura hawadi hana kutenda ndhugho. "Kukona turughanithe odho mburo dho kutanara?" ghepure yofotji. Ene mburo mbadi dha tanare no dha tjokire.

##
"Yinye ghuna tendi?" gha dirire Vusi. "Odhiya mburo ne ghushwi wa mukurwange. Haka kuya mbuyo hana dhinipa yoyishi hana payura dihonyi dyo thikuki. Thikuki tho mayekero gha mukurwange. Kenge ne mbadiko dihonyi, mbadiko thikuki no mbadiko ghushwi. "Yinye sho gha kaghambe mukurwange?"

##
Hatendi ha mudhekere nyeke mukutjora mburo."Mbadi sho tughamwene nothikuki, ene shimbe muhonyi ghu ghukapa mukuroye," gha ghambire yofotji. No Vusi gha twikere noruyendo rwendi.

##
Mundhira, Vusi gha wanine mukafarama nongombe."Muhonyi kughutowi, kukona nidyeko ndi?" ghepure ngombe. Ene muhonyi wakarire ghutowi thikuma no ngombe gha dire ghoghuheya!

##
"Yinye ghuna tendi?" gha dirire Vusi. Oghuya muhonyi ne ghushwi wa mukurwange. Hatendi hana nipa muhonyi yoyishi hana tjora mburo dho kwaka kuya mbuyo. Haka kuya mbuyo hana nipa mburo dhiya yoyishi hana payura dihonyi dyothikuki tha mukurwange. Thikuki thi ne tho mayekero gha mukurwange. Kenge ne mbadiko dihonyi, mbadiko thikuki no mbadiko ghushwi. Ngepi sho gha kaghambe keho mukurwange?"

##
Ngombe gha mudhekere nyeke mukukara ghumu. Mukafarama gha tawire eshi ngombe kukona gha yende naVusi eshi ghushwi wa mukurwendi. No Vusi gha twikere.

##
Ene ngombe gha tjirere kwa mukafarama pa ruvedhe ro murarero. No Vusi gha yongarire muruyendo rwendi. Gha hurere shemwa kumayekero gha mukurwendi. Apa gha kakumine hagenda ne kuna kudya kare.

##
"Ngepi sho nitende?" ghadirire Vusi. Oya ngombe ghana tjira ne ghoghushwi, oghu ghuna hangedhera mumuhonyi oghu hana nipa hatendi yoyishi hana tjora mburo edhi dhina shwagha ko haka kuya mbuyo. Haka kuya mbuyo hana nipa mburo yoyishi hana payura dihonyi dyothikuki. Thikuki thomayekero. Kenge ne mbadiko dihonyi, mbadiko thikuki no mbadiko ghushwi."

##
Mukurwa Vusi gha ghayarire kamanana, no gha ghambire, "Vusi minange amene yanye yo yoyiheya yo yoghushwi. Mbadi nidi no thinga no thikuki! Twaheya potudi pano pofotji, nashamberera shemwa. Kashupate yitere yoye tu djabwane diyuwa di!" Oyi ne yo gha tendire mukurwa Vusi.

##
* License: [CC-BY]
* Text: Nina Orange
* Illustration: Wiehan de Jager
* Translation: Ruthgela Shawanga
* Language: mhw
