# Anansi noGhudimuki

##
Pakarekare hanu mbadi hadimukire kehe yino. Mbadi hadimukire kukuna mbuto, ngambi kufuma yitere, ngambi kufura yirughanitha yo yikuvo. Nyambi Nyame ghokuwiru gha karire no ghudimuki ghoghuhe mukaye. Gha turire ghudimuki ghu mukandimbe koghuma.

##
Diyuwa dimweya, Nyame gha tokore eshi gha kona kutapa kandimbe ko ghudimuki kwaAnansi. Kehe ruvedhe nga kenganga Anansi mukandimbe ka, aye nga dimukanga thinu thothipya. Nga yi mushambererithanga thikuma!

##
Anansi gho ghumu gha ghayarire, "á¹„anyi niture kandimbe ka kuwiru dho thitondo tho thire. Podiyo eshi ka kukare kange pithange!" Gha dhingumutwedhire wanda gho ghure ku kandimbe, no gha kuwangerere kandimbe mudipumba dyendi. Gha dhinine thitondo. Ene ya mukarere ghukukutu kudhina thitondo no kandimbe ghu mugunda pa manwi ruvedhe roruhe.

##
Ruvedhe roruhe mwana Anonsi gho mungaghu ghemanine pamuve dho thitondo ghurorera. Gha ghambire, "Ngo mbadi ghuredhu ngo ghuna kuwangera kandimbe kumughongo ghoye?" Anansi gha yerekire ku kuwangera kandimbe ka kokuyara ghudimuki ku mughongo wendi, shemwa ya mukarere ghuredhu.

##
Muruvedhe ro rufupi gha ka kumine kundaghandagha dho thitondo. Ene ghemane no gha ghayarire, "Yame naroghera kukara no ghudimuki ghoghuhe, ene mwanange pano ne ghana ghayara thikuma kunipitakana!" Anansi gha patire thikuma no gha vukumine kandimbe ka koghuma pamuve.

##
Kandimbe ka koghuma kapayukire. Ghudimuki wa karire gho nyaranyara kwa kehe yu. No kengeyo dyo ha kuhongire hanu kudima, kufuma yitere, no kufura yirughanitha yo yikuvo no yinu yimweya eyi hadimuka kutenda hanu.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Ruthgela Shawanga
* Language: mhw
