# Mutende naṄwanyi

##
Ruvedhe rumweya, Mutende naṄwanyi hakarire ha ka ghushere. Hatungire muthiraro no yinyunyi yimweya. Nothofotji temba tha karire tho kutuka.

##
Diyuwa dimweya, kwa karire ndhara muditunga. Ṅwanyi nga yendanga kokayenda gha ka shane yidya. Gha kahukire ghana ghaya. "Dha kona kukara po ndhira dho dhiredhu dho kuyenda!" gha ghambire Ṅwanyi.

##
Munyima dho kurara thiwana ghuthiku, Mutende gha karire no dighano mwene. Gha tangire kutoratora mando agha gha wire kuyinyunyi yiyendhendi yoyiheya. "Tu ghafumene pofotji pawiru dho mando ghetu," gha ghambire. "Pamweya ṅanyi ya kuredhupithe kuyenda ruyendo."

##
Ṅwanyi pithendi gha karire nothonga mumukunda gho ghuhe, podiyo gha tangire kufuma. Ghatendire mando gho mawa no gha tukire kokayenda kuwiru dhaMutende. Mutende gha rombire thonga ene gha ghayire wangu kufuma. Gha thiyire thonga pa thimbangupungwero no gha yendire kukumbitha gha katerekere hanendi yidya.

##
Ene yinyunyi yimweya ya monine ṅwanyi gha katuka. Yarombire thonga kwa Mutende yi kafume mando ghayo nayo. Kapupi kamanana yinyunyi ya tukire muwiru momuheya.

##
Apa tha kahuthire thinyunyi tho kuhurera thonga, Mutende mbadi gha karirepo. Hanendi ha shimbire thonga no kudhipepitha. Apa ha ghayire kupepaghura, hathiyire thonga mumuve.

##
Munyima pa metaha, Ṅwanyi gha kahukire. Gharombire thonga gha fume mando ghendi agha gha tungunukire. Mutende gha kengire pa thimbangupungwero. Gha kengire mukumbitha. Gha kengire mudirapa. Ene thonga mbadi ha dhiwanine.

##
"Nipeko vene diyuwa dyofotji," Mutende gha kandere Ṅwanyi. "No ṅanyi wa kuroyithe mando ghoye nowakutuke no kashana karo yidya." "Diyuwa ngenyu dyofotji," gha ghambire Ṅwanyi. Ngeshi mbadi wa kudhiwana thonga, wakona kunifuta katjiyotjiyo koye kofotji."

##
Apa gheyire ṅwanyi diyuwa dyo kurandako, ghana wanine Mutende kuna kuthukura mumuve, ene mbadiko thonga. No Ṅwanyi gha tukere pamuve no kuna tjombora katjiyotjiyo kofotji. Gha kashimbire. Kuroruheya kutunda po, kehe pano Ṅwanyi gho kwiya kuna wana Mutende ne kuna kuthukura mumuve gha shane thonga.

##
Kehepa wa monekanga mudhidhimbi gho mando gho Ṅwanyi pamuve, Mutende kukonekitha tutjiyotjiyo twendi "Mushwaye padyango dyo kupira yinu." Ato kuhutha: "Mbadi twa yero. Ṅanyi tu tjire."

##
* License: [CC-BY]
* Text: Ann Nduku
* Illustration: Wiehan de Jager
* Translation: Ruthgela Shawanga
* Language: mhw
