# Shushwa no Dighongoro

##
Shushwa no Dighongoro hakarire haka ghushere. Ene kehe pano ngaha kutangaweranga. Diyuwa dimweya hatokorire hapepe pari ghokuthiwa, hanongonone eshi yidye mupepi shokuru pakatji kawo.

##
Hayendire kukapare kopari ghokuthita no hakatangire no marumbathano wagho. Shushwa gha tambukire, ene Dighongoro dya tambukire thikuma. Shushwa gha thitere ko kayenda, ene Dighongo dya thitere ko kayenda thikuma. Shushwa yamu yedhaghukire.

##
Ghoha tokorire eshi hakuthiterange mapari. Pamutango Dighongoro yogha karire mukwati. Shushwa gha ngenekire dipari dyofotji. Munyimandhopo rwakarire ruvedhe rwa shushwa rokukwata.

##
Dighongoro gha thitire pari no gha ngenekire. Dighongoro gha lungire pari no gha ngenekire. Dighongoro gha pumurire pari no mutwi ghogha ngenekire. Dighongoro gha ngenekire mapari makwoko.

##
Shushwa gha tokotire yoyishi mbadi gha tomborire mumutangu ghu. Aye gha yongarithire. Dighongoro gha tangire kuheka musherewendi kughukaro oghu gha karithire.

##
Shushwa gha tokotire thikuma eyi yamuningithire kate gha yahamine no gha minine dighongoro.

##
Mundhira dhendi shushwa dho kuyenda kudighumbo, hakuwanine na nyina Dighongoro. Nyina Dighongoro ghepurire eshi, "Mbadi ghuna mono ko mwanange ndi?" Shushwa yene no Ã±umbu temba. Nyina Dighingoro gha tangire kukudhekera.

##
Munyinadhopo Nyina Dighongoro gha yuvire kaywi kokambiru. "Nighamwe nawe!" Nyina Dighongoro gha kengakengire no kudheghetera thiwana. Diywi di kwashwaghere mushushwa.

##
Nyina Dighongoro gha kughererire, "Rughanithe ngcamu dhoye mwanange!" Dighongoro ne kunuka ghumango no kukuyuva ghumangomango mukanwa . Shushwa gha tangire kukorwa.

##
Shushwa gha dokorire. Munyimadhopo gha minine no kuthipa. Munyimadhopo gha yathimithire no kukohora. No kukohora. Dighongoro ne kuyedhitha!

##
Shushwa gha kohorire kate kudikohora mo dighongoro edi dya karire mudipumba. Nyina Dighongoro na mwanendi hakokawire kate kuthitondo hakonde.

##
Kutundapo, shushwa no maghongoro ne haka ghunyathi.

##
* License: [CC-BY]
* Text: Winny Asara
* Illustration: Magriet Brink
* Translation: Maria M Dikuua
* Language: mhw
