# Mbwawa nodiyuwa

##
Pakarekare, kwa karire mbwawa ghomuyero ghomuva. Gha tungire na wihe ghokukurupara mumuthutu waKalahari.

##
Mathikuthiku ghamweya mbwawa ghomukuru gha pindukire kokuwana mwanendi ghana rara pamutenya. Yidya mbadi yi napi shime no単ombo ne shime dha karera muthikora! "Mwanuke gho katughuru, ghomuva shemwa! Yende ghu kashane mbuyama ghokuyeka. Ame ne na kurupara keho mbadi shoni kone karo kukupakera thinga," gha ghambire wiha mbwawa. Mbwawa gha reghire no kuyenda ghaka shwaghithe 単ombo ghaka dhi dithe.

##
Mumuthitu, gha monine thinu thina kutwedhima padiwe. Gho gha henyine popepi ko kuhenya karo. Dyodi gha henyine popepi, ghuwa ghotho thinu nagho dyowa twedhimine. Pamweya yo munuwendi yoyu?!

##
"Gho muwa shemwa," dyo gha ghambire mbwawa kothi thinu tha twedhimine." Ene yowe dye? Pashanye ghuna kukarera pithoye?" "Ame ne yame diyuwa" dyo tha huthire thishe. "Hakadiko dyange hani thiyire popa apa ha dhirukire. Mbadi ha shanine kuni shimba. Ame ne nomughenyu thikuma."

##
Mbwawa gha ghambire, "Ene gho muwa shemwa! Ame ne 単anyi ni kushimbe. Ame 単anyi ni kutware kudighumbo dyetu ghu kawane tate." "Ghuhunga, kukona ngenyu ghuni shimbe. Ene mbadi ghu nyeghenye apa shoni tange kughenya thikuma," dya ghambire diyuwa.

##
Mbwawa gherekire diyuwa mumughongo wendi no gha tangire no ruyendo rwendi ro kuyenda kudighumbo. Nokapupikamanana temba diyuwa dya tangire kutumeka ghuhuki wa mbwawa. "Nakukanderera kukona ghu shuruke mumughongo wange ndi? Na shana ni turumutheko," gha ghambire mbwawa. Mughongo wendi wa remanine thikuma kate kumukanga kuyenda. "Tware kughutho!" dya ghambire diyuwa. "Ame na kutongwera eshi mbadi ghu nyeghenye!"

##
Munyimadhopo mbwawa ghogha monine dighowa mundhira. Aye gho gha kokawire mwishi dhodighowa podigho eshi diyuwa di weko.

##
Ene dighowa nadyo dya mu huyure thikova noghuhuki ghopamughongo ghoya thiyarire pofotji no diyuwa.

##
Ghuhuki ghoghupya oghu wa nenine apa gha huyukire ne wa karire gho rudhi rwaro naro wakutjaka no ghuhuki ghomuyirama yendi yoyiheya. Ghoghu ghuhuki ghorudhi rwaro naro kehe pano nga ghu mu vurukitha nga mbwawa eshi mbadi gha kona kukara gheyero karo.

##
* License: [CC-BY]
* Text: Traditional San story
* Illustration: Manyeka Arts Trust
* Translation: Maria M. Dikuua
* Language: mhw
