# Mbwawa noDiyuwa

##
Pakarekare, kwakarire mbwawa ghomuyero nouva thikuma. Ghatungire nawihe ghokukurupara mumuthitu waKalahari.

##
Mathikuthiku ghamweya Mbwawashokuru ghapindukire nokuwana mwanendi ghanagharama pamutenya. Yidya mbadi yinapi shime noñombo ne shime dhakarera muthikora! "Murumyana, ghomuva thikuma! Yende ghukashane mukamadi ghokuyeka. Amene nakurupara keho mbadi shonikone karo kukupakera thinga," ghaghambire wiha Mbwawa. Mbwawa ghareghire nokuyenda ghakashwaghithe ñombo dhikadye.

##
Mumuthitu, ghamonine thinu thinakutwedhima padiwe. Ghanyomine kamananakamanana ghutamba kudiwe. Dyodi ghahenyine popepi, uwa ghothinu thapo nagho dyowatwedhimine. Pamweya yomunu wendi yoyu?

##
"Ghomuwa shemwa," dyoghaghambire Mbwawa kuthinu thokutwedhima. "Ene yowe dye? Pashanye ghunakarera pithoye?" "Amene yame diyuwa" dyothahuthire thishe. "Hakadiko dyange hanithighire popa apa hadhirukire. Mbadi hashanine kunishimba. Amene nomuyenyu thikuma."

##
Mbwawa ghaghambire eshi, "Ene ghomuwa shemwa te! Ñanyi nikushimbe. Ñanyi nikutware kudighumbo dyetu ghukamone tate." "Uhunga, kukona ngenyu ghunishimbe. Ene mbadi ghunyeghenye apa shonitange kuyenya thikuma," dyodyaghambire diyuwa.

##
Mbwawa gherekire diyuwa mumughongo wendi noghatangire noruyendo rwendi rokuyenda kudighumbo. Nokapupi temba, diyuwa dyatangire kutumeka huki dhaMbwawa. "Nakukanderera kukona ghushuruke mumughongo wange ndi? Nashana niturumutheko," dyoghaghambire Mbwawa. Mughongo wendi waremanine thikuma kate kukanga kuyenda. "Tware kughutho!" dyodyaghambire diyuwa. "Dyonakutongwera eshi mbadi ghunyeghenye!"

##
Munyimadhopo Mbwawa ghamonine dighowa kumbadi dhondhira. Ghakokawire mwishi dhodighowa podigho eshi diyuwa diweko.

##
Ene dighowa nadyo dyamuhuyurire thikova nohuki dhopamughongo dhathigharire pofotji nodiyuwa.

##
Huki dhodhipya edhi dhamenine apa pahuyukire ne dhakarire dhorudhi rwaro naro nodhakutjakire nohuki dhomuyirama yendi yoyiheya. Edhi huki dhorudhi rwaro naro ngadhivurukithanga Mbwawa mukudhira kuyerupa karo.

##
* License: [CC-BY]
* Text: Traditional San story
* Illustration: Manyeka Arts Trust
* Translation: Maria M. Dikuua, Servasius M. Ndjunga
* Language: mhw
