# Ñombo, Mbwa, naNgombe

##
Ñombo, Mbwa, naNgombe hakarire hakaghushere mwene. Diyuwa dimweya hayendire muruyendo nothihaghuto thokuruwera.

##
Apa hakakumine oku hatambire, muhingi ghawepurire haruwere mukudi wawo. Ngombe ye ghatapire.

##
Mbwa gharuwerire ghomengi kupitakana agha gharoghera kutapiwa yoyishi mbadi ghakarire nomasherenyi ghokuroghera.

##
Muhingi momughatape tjindji kwaMbwa apa ghatjirire Ñombo oku aye mbadi ghanaruwera.

##
Muhingi ghatokotire thikuma. Ghahingire ghakayende nombadi ghatapire tjindji dhaMbwa.

##
Yodigho keho, ngambi dyodyarero dino, Mbwa ne kutjirera kuthihaghuto ghanokere mwishi ghawane oya muhingi ghamukorota tjindji dhendi.

##
Ñombo 'yene kutjira pakuyuva mughuma ghothihaghuto. Ghayapa eshi ñanyi hakumukwate yoyi ghapirire kuruwera ruyendo rwendi.

##
Ngombe 'yene mbadi ghakudhekeranga pakwiya thihaghuto. Ngombe kukuranga pakutjinaghana pathitavura yoyishi gharuwere 'ye ruyendo rwendi.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Ruthgela Shawanga, Servasius M. Ndjunga
* Language: mhw
