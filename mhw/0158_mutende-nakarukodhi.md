# Mutende naKarukodhi

##
Ruvedhe rumweya, Mutende naKarukodhi hakarire hakaghushere. Hatungire muthiraro noyinyunyi yimweya. Noyofotji temba pakatji kawo oyu ghakonine kutuka.

##
Diyuwa dimweya, dirumbu dyakarireko muditunga. Karukodhi ngayendanga ghakashane yidya. Ngakahukanga ghanakotoka. "Pakona kukara ndhira dhodhiredhu dhokuyenda!" ghaghambire Karukodhi.

##
Munyima dhokurara thiwana ghuthiku, Mutende ghakarire nodighano mwene. Ghatangire kutoratora tushako otu twawire kuyinyunyi yoyiheya. "Tutufume pofotji pawiru dhoghushako wetu," dyoghaghambire. "Pamweya ñanyi yakuredhupithe kuyenda ruyendo."

##
Karukodhi pithendi yoghakarire nothonga mumukunda ghoghuhe, podigho ghatangerere kufuma. Ghatendire mando ghomawa noghatukire kundaghandagha dhaMutende. Mutende gharombire thonga ene ghaghayire wangu pakufuma. Ghathighire thonga patishi noghayendire kukumbitha ghakaterekere hanendi yidya.

##
Ene yinyunyi yimweya yamonine Karukodhi apa ghatukire. Yarombire thonga kwaMutende yikafume mando ghayo nayo. Kapupi kamanana yinyunyi yatamekire kutukatuka muwiru momuheya.

##
Apa thakahuthire thonga thinyunyi thokuhurera, Mutende mbadi ghakarirepo. Hanendi hashimbire thonga nokudhipepitha. Apa haghayire kupepaghura, hambwangarekire thonga mumuve.

##
Pametaha diyuwa diya, Karukodhi ghakahukire. Gharombire thonga ghafume tushako otu twayawire muruyendo rwendi. Mutende ghakengire pathimbangupungwero. Ghakengire mukumbitha. Ghakengire mudirapa. Ene thonga ne roterote.

##
"Nipeko vene diyuwa dyofotji," dyoghakanderere Mutende kwaKarukodhi. "Ñanyi wakuroghithe dyando dyoye nokutuka ghukashane karo yidya." "Diyuwa ngenyu dyofotji," dyoghaghambire Karukodhi. "Ngeshi mbadi wakudhiwana thonga, wakona kuniruwera katjighotjigho koye kofotji."

##
Apa gheyire Karukodhi diyuwa dyokurandako, ghanawanine Mutende kunakuthukura mumuve, ene mbadiko thonga. Karukodhi ghatjwemine wangu ghutamba pamuve nokunatjombora katjighotjigho kofotji patutjighotjigho. Ghakashimbire. Kuroruheya kutundapo, kehepano ghokwiya Karukodhi, kunawana Mutende ne kuna kuthukura mumuve ghushana thonga.

##
Kehepa wamonekanga mudhidhimbi ghomando ghaKarukodhi pamuve, Mutende kukonekitha tutjighotjigho twendi "Mushwaghe padyango dyokupira yinu." Ato kuhutha eshi: "Mbadi twayero twe. Ñanyi tudhondoke."

##
* License: [CC-BY]
* Text: Ann Nduku
* Illustration: Wiehan de Jager
* Translation: Ruthgela Shawanga, Servasius M. Ndjunga
* Language: mhw
