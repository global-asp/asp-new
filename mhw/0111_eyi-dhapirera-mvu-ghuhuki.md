# Eyi dhapirera mvu ghuhuki

##
Diyuwa dimweya, Kadimba ghayendaghurire kumbombwa dhorware.

##
Mvu naye koko, ghayendaghurire ghudya muhonyi ghoghutowi ghothinamahako.

##
Mvu mbadi ghamonine eshi Kadimba naye koghakarire nopadihudhi ghadjatire padipadhi dyaKadimba. Kadimba ghakugherire kwaMvu, "Owe Mvu! Mbadi ghunakumona eshi padipadhi dyange ghunadjata ndi?"

##
Mvu gharombire mathigherero kwaKadimba, "Dishesha shemwa. Mbadi nakumono. Nakanderera nithighererepo!" Ene Kadimba mbadi ghategherere kwaMvu noghakugherere kwaMvu, "Wina ghunayitendera! Diyuwa dimweya, ñanyi wakumone! Ñanyi wakuyiruwere!"

##
Kadimba ghayendire ghakawane Mudiro nokamutongwera eshi, "Yende, katumeke Mvu apa shoghashwaghe mumeyu ghakadye muhonyi. Ghananidjata!" Mudiro ghahuthire eshi, "Mbadipo ukukutu, Kadimba, mushere wange. Ñanyi nitende eyi ghunanikumbera."

##
Munyima, Mvu ghadyerere muhonyi ghokayenda norware apa wamuvavurire eshi, "Vaa!" Mudiro wahekere mudirara. Mudiro watumekire huki dhaMvu.

##
Mvu ghatamekire kudira nokutjirera kumeyu. Ghuhuki wendi ghoghuheya wapire kumudiro. Mvu ghadirire, "Huki dhange dhinapi kumudiro! Huki dhange dhinapiti! Huki dhange dhishaghuwa!"

##
Kadimba ghashamberere eshi huki dhaMvu dhapire. Kate nodyarero, pamurandu ghowoma nomudiro, Mvu mbadi ghanyangutukanga kokayenda nomeyu.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Ruthgela Shawanga, Servasius M. Ndjunga
* Language: mhw
