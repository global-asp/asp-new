# Shushwa naDighongoro

##
Shushwa naDighongoro hakarire hakaghushere. Ene kehepano ngahakutangaweranga. Diyuwa dimweya hatokorire hapepe pari ghokuthita hanongonone eshi yidye mupepishokuru pakatjikawo.

##
Hayendire kukapare kopari ghokuthita nohakatangire no mutangu wawo. Shushwa ghatambukire, ene Dighongoro dyatambukire thikuma. Shushwa ghathitere kokayenda, ene Dighongoro dyathitere kokayenda thikuma. Shushwa yamuyedhaghukire.

##
Hatokorire eshi hakuthitere mapari. Pakutanga Dighongoro dyakarire dyodigho dinakuwata. Shushwa ghengenekire pari ghofotji. Munyimandhopo rwakarire rufo rwaShushwa rokukwata.

##
Dighongoro dyathitire pari nodyengenekire. Dighongoro dyadhoringire pari nodyengenekire. Dighongoro dyapumurire pari nomutwi nokwingeneka. Dighongoro dyengenekire mapari kwoko.

##
Shushwa ghatokotire yoyishi mbadi ghatomborire mumutangu 'ghu. Aye ghayongarithire. Dighongoro dyatamekire kusherera mushere wadyo kughukaro oghu.

##
Shushwa ghatokotire thikuma kate ghayahamine miromo dhendi noghaminine Dighongoro.

##
Mundhira dhendi dhokudighumboShushwa, ghakuhanganine nanyina Dighongoro. Nyina Dighongoro ghepurire eshi, "Mbadi ghunamonoko mwanange ndi?" Shushwa ne no√±umbu temba. Nyina Dighingoro ghatangire kukudhekera.

##
Munyinadhopo Nyina Dighongoro ghayuvire kaywi kokambiru. "Nighamwene nawe!" Nyina Dighongoro ghakengakengire nokudheghetera thiwana. Diywi 'di dyashwaghire mwaShushwa.

##
Nyina Dighongoro ghakughererire, "Rughanithe ngcamu dhoye dhothitetu mwanange!" Maghongoro ne kunuka ghumango nomayi pakughayereka mukanwa. Shushwa ghatangire kuyedha.

##
Shushwa ghadokorire. Ghaminine nokuthipa. Ghayathimithire nokukohora. Nokukohora. Dighongoro dyamuyedhithire!

##
Shushwa ghakohorire kate kudikohoramo Dighongoro edi dyakarire mudipumba. Nyina Dighongoro namwanendi hakokawire kate kuthitondo hakonde.

##
Kutundapo, shushwa nomaghongoro hakarire hakaghukore.

##
* License: [CC-BY]
* Text: Winny Asara
* Illustration: Magriet Brink
* Translation: Maria M. Dikuua, Servasius M. Ndjunga
* Language: mhw
