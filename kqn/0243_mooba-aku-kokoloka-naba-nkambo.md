# Mooba aku kokoloka naba nkambo

##
Odongo ne Apiyo baikalanga mu taunyi ne bashabo. Batajiljianga ku mooba aku kokoloka. Kechi na maambo akuuba amba sukulu bashinka ine, ke na mambo aku pempula ba nkaambo yabo. Baikalanga ku muzhi wabantu bakwata masabi kwipi na kizhiba kikatampe.

##
Odongo ne Apiya batemenwe biingi mambo kyajinga kimye kyakuya na kupempula ba nkambo yabo jikwabo. Bufuku saka bakyangye kunyamuka, bapaikile byola byabo ne kwinengezha pa lwendo lwalepa lwakuya ku muzhi. Ba kankelwe kulala kabiji be sambilengatu bufuku bonse pa kimye kya ku kokoloka.

##
Juuba ja londejilepo lukelokelo, banyamukile nakuya ku muzhi mu motooka yaba shabo. Bapichile munshi ya mitumba, banyama ba mungye ne jisaka ja bichi bya makabekabe. Ba bajilenga myootoka ne kwiimba nyiimbo.

##
Kapukipatapo ka kimye, baana bakokele ne ku ponena mutulo.

##
Bashabo babushishe Odongo ne Apiya pobafikile pa muzhi. Bataine ba nkambo yabo ba Nyar-anyada, naku kokoloka pa kilalo munshi ya kichi. Nyar-Kanyada mu mulaka wa Luo kyalumbulula amba 'mwana wamukazhi wabena Kanyada'. Wajinga wamukazhi wakosa kabiji wa lamba mya.

##
Nyar-Kanyanda wibatambulwijile ne kwiba twezha mu nzubo apa na kuzha mu nzubo saka azhinguluka nakwimba nyimbo ne lusekelo. Bankana babo basekejile bingi nekupana byabupe kwiba nkambo yabo kufuma ku taunyi. "Tendekelaipo kushinkula bupe bwami," Odongo wa ambile. "Ine, tendekelaipo bwami bupe!" Apiyo waambile.

##
Panyuma yaku shinkula byabupe, Nyar-Kanyada wiba pesheshe bankana banji mwaila kisho.

##
Panyuma yabyonse, Odongo ne Apiya baile pangye. Batendekele kupangisha bipupulwa ne ba ng'onyi.

##
Ba kajijilenga bichi ne kwisupila meema amu kizhiba.

##
Byo kyaubile ke mfishi, ba bwelele ku nzubo nakuja kajo kamulajilo. Saka bakyangye kupwisha kuja batendekele ku kunuka.

##
Juuba ja londejilepo, bashabo ba bwelele ne ku taunyi ne kwibasha ne ba Nyar-Kanyada.

##
Odongo ne Apiyo ba kwashishenga ba nkambo yabo ne miingilo ya pa nzubo. Bayanga naku tapula meema ne kuchaba nkunyi. Batolaulanga make aba nzolo ne kwapa bishu mu majimi.

##
Nyar-Kanyada wafunjishe bankana baji mwa kukmbila nshima yakuja na nyama. Wibafunjishe byakuteka mupunga wakuja na masabi ya kusoka.

##
Juba jimo lukelo, Odongo watwanjile ba ng'mbe baba nkambo yanji nakuja nsono. Banyemejile mu majimi abena kikala nkulo. Bena majimi bazhingijile biingi na Odongo. Baambile na kuzhingila amba bafwainwa kutambula ba ng'ombe ne kwibalama mambo baja bijimwa byabo. Panyuma ya joja juuba, mwanyike wamwene kuuba amba ba ng'ombe kechi baletele lukatazho lukwabo ne.

##
Pa juuba jikwabo, banyike baile ku kisankanyi na Nyar-Kanyada. Wajinga na tebulo poba poteshelanga bishu, shuka ne sopo. Apiyo watemenwe kubula bantu mitengo yabintu. Odongo aye walonganga bintu byo bapota.

##
Panyuma ya kupwa juuba batomanga makabekabe pamo. Bakwashanga ba nkambo yabo mkubala mali obapoteshapo.

##
Katanda kano kimye kya kukokoloka kya pwile. Banyike ba kebewe kubwela ku taunyi. Nyar-Kanyada wapele Odongo kisochi ne Apiyo sweta. Bapaikile kajo kapa lwendo.

##
Kimye kyaishile bashabo na kwibasenda, kechi bakebelenga kuya ne. Banyike balombele Nyar-Kanyada kuya nabo ku taunyi. Wamwemwesejile ne kwamba, "Nakota wakuya ku taunyi. Kemu pembelelanga kwiya ku muzhi jikwabo."

##
Odongo ne Apiyo bapakachilemo nkambo yabo nekwamba shalaipo.

##
Kimye Odongo ne Apiyo ba bwelele ku sukulu, babujile bakwabo bya bwikalo bwa kumuzhi. Banyike bamo balangulukile amba bwikalo mu taunyi bwawama. Bakwabo balangulukile amba ku muzhi kwa wama. Kukila pa byonse, bonse baswile amba Odongo ne Apiya baji naba nkambo yabo bawama.

##
* License: [CC-BY]
* Text: Violet Otieno
* Illustration: Catherine Groenewald
* Translation: Ruth Kapamba, Mwitila Ntabo
* Language: kqn
