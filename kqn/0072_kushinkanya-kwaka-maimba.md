# Kushinkanya kwa Maimba

##
Jino kejishimikila jakwa Ngende, Maimba, ne nsongwalume witemwa utelwa amba Gingile. Juuba jimo Gingile waile na kwipaya ba nyama po aumvwine Ngede ubeena kwita. Mukanwa mwakwa Gingile mwatendekele kuuba mate pa kulanguluka pa buuki. Waimene ne kuteleka, nakutala posotu wamwene kang'onyi mu kichi peulu ya mutwe wanji. "Kitik-Kitik-Kitik," kang'onyi kaichile saka katumbuka kuya ku kichi kikwabo ne ki kwabo. "Kitik-Kitik-Kitik," kaichile, kaile saka ketatu na kukeba kumona amba Gingile ubeena kwika loondela.

##
Panyuma yakichika kya awala umo, bafikile pa kichi kya mukuyu ki katampe. Kamaimba kakilaukile ku misampi ya pusanapusana. Kyapeleleko kaikele pa musampi umo ne kukobola mutwe nakutala Gingile nobe kumubula amba, "Abye pape!Iya pano!Kika kibeena kuku banzha?" Gingile kechi wamwene nyuki iji yonse kunshi ya kichi bino waketekejile Kamaimba.

##
Ponkapo Gingile watujile panshi ngonga yanji munshi ya kichi, wabungizhe nsala ne kubanza mujilo. Mujilo powateemene, wabikilepo lusala waleepa pakachi ka mujilo. Uno lusala wa yukanyikilwe naku lenga buushi bwavula aku saka ateema. Watendekele ku kanjila ku kichi, sa akwachila lusala kwapela nameeno anji akusa kifitumuna bwiishi

##
Katanda kano watendekele kumvwa kilulumo kya nyuki. Nyuki yatwelelenga ne kulupuka mukachi ka lupako amo mwajinga mooma. Gingile po afikile pa mooma, watwezhezhemo lusalaubena wafutukilenga bwiishi mukachi kalupako. Nyuki ya nyukukijile pangye na bukaji. Yaayile mambo nyuki kechi ikeba bwiishi ne- nangwa byonkabyo yashile yamu suma Gingile!

##
Nyuki poyafuminemo, Gingile watwezhezhe kuboko kwanji mu lupako. Watolele mapuma aneema abeena kuzuma buuki bwawama kabiji bwanengela. Watujile ano mapuma pa kyuula kyo abikile pa kipuzhi kyanji ne kutendeka kwikila panshi ya kichi.

##
Ngede aye watajilenga byonse bya ubilenga Gingile. Aye wapembejilenga ku mushilako jipuma ja buuki pa ku musanchila pa kumwesha kwajinga buuki. Ngede watumbukilenga ku musampi ne musampi kwipi ne kwipi na panshi. Pa kupezhako, Gingile wafikile panshi ya kichi. Ngede waikele pa jibwe jajinga pa bwipi ne nsongwalume saka apembelela kilambu kyanji.

##
Bino Gingile wazhimishe mujilo wanji, watolele ne ngonga yanji watendekapo ne kuya ku muzhi kwakubula kutako maana ku ka ng'onyi. Ngende waichile na bukaji, "Vik-ta!Vik-ta!" Gingile waimene, ne kutala ka ng'onyi kabiji wasekele na jiwi ja peulu. "Ubeena kukeba buuki nyi, mbai wami? Ha! Pano bino ami nakwingila nkito yonse kabiji yami bakuja ku nyuki. Mambo ka ona konsha ku kupelako buuki bwawama bibye?" Watendekele ne kuya. Ngede wazhingijile! Kechi muntu byo afwainwa kuba mukwabo bibye ne! Walangulukile amba kimye kika mweka kya kushinkanya.

##
Juuba jimo pakupitapo milungu yavula, Gingile waumwine Ngede ke amwite jikwabo. Wavulukile buuki bwa wama kabiji walondejile ka ng'onyi jikwabo. Pakumutangijila Gingile mu mbanji ya jisaka, Ngede waikele mu kipupu kya miiba. "Ahh," Gingile walangulukile. "Jipuma ja buuki ja fwainwa kwikala mu kikye kichi." Bukiji bukiji wabanzhile mujilo ne kutendeka ku kanjila ku kichi na kalusala kanji ka bwiishi ku meeno. Ngede waikajile na kutala.

##
Gingile wakanjijile ku kichi mino saka alanguluka kyo abujile kumvwa kilulumo kya nyuki. "Kampepo mapuma aji mukachi kene ka kichi, " walangulukile. Wakanjijile ku musampi mukwabo. Mukifulo kyakuba amba amone mapuma a buuki, aye wasambakene meenso na kisumpa! Kisumpa wazhingile paku mu busha patulo twawama biingi. Wakepeshe meenso,washinkwile ne mukanwa kanji na kumwesha bi meno byanji bya baya kabiji bya twa.

##
Kisumpa saka akyengye ku kwata Gingile, wanyemene kwikila mu kichi. Mukupelawizha wapushile musampi kabiji wake nyetekele panshi ne kwifyutula kapokoso. Wabotaukile lubilo. Jishuko janji kisumpa wakiji natulo kabiji kechi wakonsheshe kumu pangisha ne. Ngede,maimba washinkenye. Kabiji ne Gingile watolelemo maan.

##
Nebuji leelo, baana bakwa Gingile inge baumvwa jishimikila ja kwa Ngede bapa biingi mushingi kano ka ng'onyi kacheche. Kimye kyonse kyo ba bankula buuki, bamona kubamba bashapo mapuma akwa maimba.

##
* License: [CC-BY]
* Text: Zulu folktale
* Illustration: Wiehan de Jager
* Translation: Ruth Kapamba, Mwitila Ntabo
* Language: kqn
