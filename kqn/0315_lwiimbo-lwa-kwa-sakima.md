# Lwiimbo lwa kwa Sakima

##
Sikima waikalanga na bansemi yaanji ne nyenga yaanji wamyaka ina. Baikalaanga mu ntaanda yaabanooshi.Nzubo yaabo yansono yaji kunsa kwapela bichi.

##
Kimye Sikima waaji na myaka ya kusemwa isatu, wabeleele kabiji walekele ne kumona. Sakina wajinga mwana wamulume wapeshiwa mu mingilo.

##
Sakina waubanga bintu byavula abyo banyike bakwabo bamyaka yanji yakusemwa byo babujile ku konsha kuuba. Nobe kimwesho, wakonshanga kwikala naba kulumpe ba mumuzhi ne kwisamba nabo pamitwe yaneema.

##
Bansemi bakwa Sakima basebezanga kunzubo ya munoonshi. Bafumanga pa nzubo lukelo-kelo ne kubwela mabanga ene. Sakima washalanga ne nyenga yanji mwanyike.

##
Sakima watemenwe kwimba nyimbo. Juuba jimo bainanji bamwipwizhe amba, "Nanchi ufumya kwepi nyimbo , Sakima?"

##
Sakima wakumbwile amba, "Iyaatu, maama. Neyumvwa mumutwe apa mino naimba."

##
Sakima watemenwe kwimbila nyenga yanji mwanyike, kikatakata inge waumvwa nzala. Nyenga yanji watelekanga saka bamwimbila nyimbo yanji yeatemwisha. Wazhanga ku lwimbo wa kumulelezha.

##
"Imba jikwabo ne jikwabo, Sakima," nyenga yanji wa mulombanga. Sakima waswanga ne kwimba jikwabo ne jikwabo.

##
Juuba jimo mabanga bansemi yanji byo babwelele ku nzubo, bazhindamine biingi. Sakima wayukile amba pajiko lukatazho.

##
"Kika kya katazha maama, taata?" Sakima waipwizhe. Sakima ba mubujile amba mwaana wa munoonshi waeleka. Munoonshi uji biingi na bulanda.

##
"Nakoonsha kumwimbila. Wakoonsha kwikala wasangalala jikwabo," Sakima wabujile bansemi yaanji. Mino bansemi yaanji bamulengulwiile. "Wanoonka biingi. Obewa wimwayiketu mputa. Walanguluka amba lwiimbo obe wakoonsha kumu kwashanyi?"

##
Nangwa byonka byo, Sakima kechi wikilekelene. Nyenga yanji mwanyike wamu tundailikele. Wa ambile amba, "Nyimbo yakwa Sakima indelezha inge naumvwa nzala. Yakoonsha kulelezha neuno shetu munoonshi."

##
Juuba ja londejileepo, Sakima walombele nyengayanji mwanyike kumu twala ku nzubo wauno shetu munoonshi.

##
Waimene muunshi ya windo umo mukatampe nekutendeka kwiimba lwiimbo yeatemenwe. Pachepache, mutwe wauno shetu munoonshi watendekele kumwekana pa windo ikatampe.

##
Bamingilo balekele byo baubilenga. batelekele ku lwiimbo lwakwa Sakima wawaama biingi. Pano shetu umo waambile amba, "Kafwako nangwa umo wakonsheshe kutekenesha ba bosi. Nanchi awe mwanyike mputa walanguluka amba wakoonsha kwiba tekeneshanyi?"

##
Sakima wapwishishe kwimba kabiji wa alukile amba ayenga. Kabiji uno shetu munoonshi walupukile lubilo ne kwamba amb,"Nasansapo, imba jikwabo."

##
Pakyonkakya kimye, bashetu babiji baishile saka basenda muntu pamakila. Bataine mwana wauno munoonshi bamupuma kabiji bamusha ne kunsa ya mukwakwa.

##
Uno shetu munoonshi wasangalele biingi pakumona mwanaji jikwabo. Wamulambwile Sakima pakumutekenesha. Watwajile mwananji ne Sakima ku kipatela pakubamba Sakima atambule lubuko lwa meeso.

##
* License: [CC-BY]
* Text: Ursula Nafula
* Illustration: Peris Wachuka
* Translation: Ruth Kapamba, Mwitila Ntabo
* Language: kqn
