# Anasi ne mpoto ya mana

##
Kimye kya kala, bantu kechi bayukile bintu biji byonse ne. Kechi bayukile bya kubyala bijimwa ne, bya ku sona bivwalo nangwa byakubunda byela. Ka lesa kacheche ka jizhina ja Nyame kajinga mwiulu kokaajinga namana onse apano ntanda. Aye wialamine mana bingi bulongo mu mpoto yanji ya kubumba.

##
Juba jimo, Nyame wafukwile kupa Anansi mpoto ya mana. Jonse joatalanga mu mpoto yakumba, Anansi wafunjilangako bintu bipya. Kyajinga kya kusangalala bingi.

##
Anansi namambo akwitemwa,walangulukile, "Nsaku mfya aye mpoto peulu ya kichi kyalepa pankwamba amba ngikale nayo mana onse bunke bwami!" Aye wapangile ntambo yalepa, wakasa ne ku mpoto ya mana wabwela wiikashila ne pajivumo. watendekele ne kukanjila ku kichi. Kyamushupile ku kanjila ku kichi mambo mpoto yamu kozhezhenga mu manungo paku kanjila

##
Kimye kyonse kyo aubilenga bibye, mwananji Anansi wamulume wanjinga munshi yakichi na kutala bashanji. Wa ambile amba, "Bino kechi kyapelapo ku kanjila kichi saka mwakasa mpoto munyuma nyi?" Anansi waesekele kukasa mpoto ya kubumba munyuma yanji nekumona amba kya mupelejile bingi.

##
Muka kimyetu kacheche wafikile ne peulu ya kichi. Bino walungulukile amba, "Amiwa yami nafwainwa kwikala namana onse pano mwanami wamulume wankila mana!" Anansi wazhingijile bingi kabiji wataile ne mpoto yamana panshi yakichi.

##
Mpoto yaponene panshi ne kulajika. Mana afumine mu mpoto aile ku muntu yense. Kufuma popo, bantu bonse bafunjile kujima, kusona byakuvwala, kubunda byela kabiji ne bikwabo byo babujile kuyuka bya kuba.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Ruth Kapamba & Mwitila Ntabo
* Language: kqn
