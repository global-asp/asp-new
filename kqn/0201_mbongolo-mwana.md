# Mbongolo Mwana

##
Mwana wamucheeche wamukazhi yewajinga mutanshi kumona kintu kyabula kuyukanyikwa paleepa.

##
Bino akino kintu byokyafwenyenye pabwipi, wamwene amba nanchi wajinga inetu wajinga najimi jakoma.

##
Mwanyike nangwa waumvwine bumvu, bino wajinga nangovu kabiji waile kubwipi nakwajinga inetu bajinga najimi. Balongo bauno mwanyike wamukazhi ba ambile amba, "Tusa kumulamanga uno inetu ne mwananji bulongo."

##
Mwananji wakijinga ukyangye kusemwa. "Shinjika!" "Letai mwemba!" "Meema!" "Shinjika!"

##
Bino panyuma yakumona mwana, bonsetu batolokele, babwelele panyuma kabiji bakuminye. "Mbongolo nyi?!"

##
Bonse batendekele kwipachika. Bantu bamo baambile amba, "Twajikumvwañana amba tusa kumula inanji ne mwananji bulongo, kabiji byobyo tusa kulondela." Kumvwa bakwabo amba, "Kampepo bakonsha kwituletela mashamo!"

##
Namambo aino milanguluko ya bantu, uno inetu witaine bunke jikwabo. Kechi wayukile bya kuuba nayewa mwana wabujile kulumbuluka ne. Kikwabo kekya kuuba amba kechi wayukile bya kuuba ne.

##
Kyapeleleko, wamuswiletu mwana amba kabiji yeinanji.

##
Nanchi inge auno mwana waikeletu pakipimo kimo kwakubula kukoma, inge kyawamineko. Pano uno mbongolo wamwana wakomenengatu pakatu nyuma ya ba inanji yakeepa kabiji keakankalwe kufikamo munyuma. Nanchi nangwa waesekelenga kumwesha byubilo bya bumuntu byepi, bino kechi wakonsheshe kwikala nobe muntu ne. Onkao mambo, ba inanji jaavujishatu baikalangatu bakooka kabiji nakijikila. Kimo kimye ba inanji baubanga mingilo yafwainwa kwingila banyama.

##
Kuvulañana ne bukaji byakomenenga mu uno Mbongolo. Kechi wakonsheshe kuuba kintu kiji kyonse ne. Kabiji kechi wakonsheshenga kwikala ne. Kabiji watendekele kwikala bingi nabukaji. Juuba jimo wazhingijile bingi kabiji wapanchile bainanji nakibaaka bapona ne panshi.

##
Mbongolo waumvwine bumvu. Kabiji watendekele kunyema kuya kwalepa.

##
Nanchi kimye kyoanyemene bwajinga bufuku kabiji uno Mbongolo walubijilemo. "Hee haa?" Winongotwelejile mwine mumfishi. "Hee haa?" waumvwine kilulumo kyajiwi janji. Wajinga bunke. Wivungile-vungile kabiji waponejile mutulo twalukatazho.

##
Mbongolo byoabukile wataine shetu mukote ubena kumutala. Watajile mumenso auno shetu mukote kabiji kyamuletelejileko luketekelo.

##
Mbongolo waikelenga nauno mukote wamulume kabiji wamufunjishileko bintu byavula pa byo afwainwa kwikala mubwikalo. Mbongolo waumvwijilenga kabiji ne kufunda. Uno shetu mukote neaye waubilenga kintu-kimo. Bekwashanga ne kuseka pamo.

##
Juuba jimo lukeelo, uno mukote wamulume wabujile Mbongolo kumupaapa nekumutwala peulu ya mutumba.

##
Baile peulu pene pamakumbi, kabiji baponejile mutulo. Mbongolo walotele amba bainanji babeela kabiji babena kumwita. Kabiji byo abukile...

##
… makumbi azhimañene pamo namukwabo, aye mukote.

##
Mbongolo ponkapo wasajile bya kuuba.

##
Mbongolo wataine ba inanji bunke saka bajila mwanabo waelekele. Basambakene ne kwitala kimye kyabaya. Ponkapo Mbongolo ne ba inanji bepakachijilemo kyakosa bingi.

##
Mbongolo ne ba inanji bakomejile pamo ne kutana mashinda akwikajilamo. Bisemi bikwabo byatendekele pachepache kwiya nakushimika ne kwikala konka kobekalajila.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Ruth Kapamba, Mwitila Ntabo
* Language: kqn
