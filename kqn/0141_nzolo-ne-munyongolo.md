# Nzolo ne Munyongolo

##
Nzolo ne Munyongolo besampile bumbai. Bino kimye kyonsetu bekyombeshanga. Juuba jimo baumvwañene kuteya mpila ya kumaulu pakuuba amba bamone wayukisha kuteya mpila.

##
Baile kukibanza ne kutendeka kuteya mpila. Nzolo wanyemenenga bukiji, bino Munyongolo wakijilemo kunyemesha lubilo kukila nzolo. Nzolo wapanchile mpila kwalepa, bino Munyongolo aye wapanchile kwalepesha. Nzolo watendekele kuzhingila.

##
Baumvwañene kutendeka kupanta mapenoti. Pakutendeka, Munyongolo wajinga kiipa mugolo. Nzolo watwezhezhetu kamo. Bino Nzolo naye kyafikile kimye kyanji kyakukwata mpila mugolo.

##
Munyongolo wapanchile mpila nekutwezha. Munyongolo wapikile mpila jikwabo ne kutwezha jikwabo. Munyongolo watwezhezhe ne jikwabo namutwe. Mukupezhako Munyongolo watwezhezhe mpila jitanu.

##
Nzolo wazhingijile bingi pakumona amba waluusa. Kyatamine bingi mambo walushile kutama. Munyongolo watendekele kuseka mukwabo pakuzhingila kutama.

##
Nzolo wazhingijile kyakine kine, kabiji washinkwile kanwa kanji ne kumumina Munyongolo.

##
Nzolo byoabwelelenga kunzubo, wasambakene bainanji Munyongolo. Bamwipwizhe amba, "Wamumonapo mwanami nyi?" Nzolo kechi wakumbwilepo biji byonse ne. Bainanji Munyongolo ba akaminwe.

##
Ponkapo bainanji Munyongolo baumvwine kajiwi kacheeche. Munyongolo wajijilenga amba, "Maama, nkwashaiko!" Bainanji Munyongolo bakenkentele konse-konse bulongo. Baumvwine jiwi saka jifumina munda yakwa Nzolo.

##
Bainanji Munyongolo babijikile amba, "Mwanami ingijisha ngovu yobe yapusanako!" Munyongolo watendekele kulupula bwema bwatama kabiji bwaumvwanyikenga ne. Nzolo watendekele kumvwa kubela.

##
Nzolo watendekele nekubyola. Wamininenga ne kushipa mate. Kabiji wachamwine ne kukopola. Wakopwele nejikwabo. Munyongolo waumvwanyikile kutama.

##
Nzolo wakopwelengatu kyakubula kuleka ne pakatu wamulasamo Munyongolo munda yanji. Munyongolo ne bainanji bakalabile ne kukanjila kukichi nakufyama.

##
Kufuma pakyonkakyo kimye, banzolo ne Minyongolo baikele kebalwanyi.

##
* License: [CC-BY]
* Text: Winny Asara
* Illustration: Magriet Brink
* Translation: Ruth Kapamba, Mwitila Ntabo
* Language: kqn
