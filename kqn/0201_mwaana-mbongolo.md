# Mwaana Mbongolo

##
Mwaana mucheche wamukazhi yewaji mutanshi kumona kingelekzha kya kintu paleepa.

##
Kino kintu byokya fwenynye kwipi, wamwene amba ke inetu uji na jimi.

##
Mu bumvu ne muku bula moyo, mwanyike wamucheche wamukazhi wafwenyenye kwipi nauno inetu. "Tusakumulama atweba," baloongo ba wamukazhi bafukwile. "Tusakumulama aye mwine ne mwananji bulongo."

##
Mwana waji pepi nakusemwa. "Shinjika!" "Letayi mwemba!" "Meema!" "Shinjika!"

##
Pano byo ba mwene mwaana, boonse batumbukile ne kubwela munyuma naku kumya. "Mbongolo!"

##
Bonse batekele kwipachika. "Twakwamba amba tusa kumula inanji ne mwaana bulongo, byobyo tusa kuuba byonkabyo," umo wa ambile. "pano basa kwituletela mashamo!" bakwaabo nabo ba ambile.

##
Kabiji ne byonka byo, uno inetu witaine buunke jikwaabo. Walangulukile byo afwainwa kuuba ne uno mwaana wapusanako. kabiji walangulukile byo akonsheshe kwiuba aye mwiine.

##
Kyapeleleko, waswiletu amba uno ke mwananji kabiji ye inanji.

##
Nanchi inge uno mwaana waikele kipimo kimo, inge biintu bya puseneko. pano uno mboongolo wamwaana wakomenengatu poso kabule ne kufika munyuma ya bainanji. Nangwa eseke byepi, kechi wakonsheshe kwikala nobe muuntu. Bainanji javula bakokele neku bwezhewa panyuma mu mupashi. Jimo jimo bamupanga miingilo ya kwingila banyama.

##
Kuvulangana ne bukaji byakomenenga mukachi kauno mboongolo. Kechi wakonsheshe kuuba kikye nangwa kyokya ne. Kechi waji kikye nangwa kyokya ne. Juuba jimo wazhingijile biingi kabiji wa panchile kibaaka bainaji bapona ne paanshi.

##
Mboongolo waumvwine bumvu. Kabiji watendekele kunyema kuya kwalepa lubilo.

##
Kimye kyo alekele kunyema, bwaijile kabiji mboongolo waelekele. "Hee haa?" Wanongotwele ku mfishi. "Hee haa?" kilulumo kyamu bwelejile. Wajinga buunke. Wichimpile kabiji waponene ne mutulo.

##
Mboongolo wabukile ne kutana mwaana mulume mukote ubeena kumutala. Watajile mu meeso auno mukote ne kwikala na luketekelo.

##
Mboongolo waile nakwikala nauno mukote wamulume. Wamunjishe mashinda aavula apusana akwikelamo. Mboongolo watelekanga ne kufunda pamo neuno shetu mukote. Bekwashanga ne kuseka pamo.

##
Juuba jimo lukelo, uno mukote wamulume wabujile mboongolo kumusendako ne kumu twala peulu ya mutumba.

##
Peulu peene pamakumbi, baponejile mutulo. Mboongolo walotele amba bainanji babeela kabiji babeena kumwita. Kabiji byo abukile.........

##
Makumbi azhimang'ene pamo namukwabo, kakote wamulume.

##
Mboongolo pano wayukile bya kuuba.

##
Mboongolo wataine bainanji buunke saka ajila mwaananji waeleka. Betajile kimye kya baya. Be pakachilemo kyakosa biingi.

##
Mboongolo mwaana ne inanji bakomena pamo ne kutana mashinda akwikelamo. Pachepache boonse beba zhokoloka ne bisemi bikwabo bya tatula kwikiswisha.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Ruth Kapamba, Mwitila Ntabo
* Language: kqn
