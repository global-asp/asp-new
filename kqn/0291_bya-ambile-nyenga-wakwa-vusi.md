# Bya ambile nyenga wakwa Vusi

##
Juuba jimo lukelo, bankambo yanji Vusi bamwichile, "Vusi, nasansapo iya utwale jino jike kwiba nsemi yobe. Bakeba kulenga keke mukatampe wapa masongola anyenga yobe."

##
Byoailenga kuba nsemi yanji, Vusi wasambakene banyike babiji baabalume saka batola bipangwa.Umo mwanyike waangachile jiike kufuma kwi Vusi ne kwiijasa ku kichi. Jiike jaalajiikile.

##
"Wauba ka?" Vusi waajijiile."Ajo jiike jajiinga ja keke.Keke wajiinga wapa masongola a nyenga yami. Nyenga yami ukamba ambaka inge kechi kukela keke wapa masongola?"

##
Banyike baabalume baumwine kutama paku kosamika Vusi. "Kafwako byo twakonsha kuuba pakeke, pano senda kano kakichi kakwendelako ukape nyenga yobe," umo waambile. Vusi waipitaizhe lwendo lwanji.

##
Byo ailenga , wataine bashetu babiji babena kushimika nzubo. "Twakonsha kwingijishako kyokyo kichi kyobe kyakosa?" umo waipwizhe. Pano bino kichi kechi kyakosele bingi mukwingijisha mukushimika, kabiji kya mokokele.

##
"Mwauba ka?" Vusi wajijiile. "Akyo kichi kyajinga kya bupe kyakwa nyenga yami. Batola bipangwa bampele kino kichi maambo balajile jiike ja keke. Uno keke wajinga wapa masongola a nyenga yami. Pano kafwako jiike, kafwako keke ne kyabupe kwafwako. Nyenga yami ukaamba ambaka?"

##
Bashimikilenga nzubo baumvwine kutama pakuchimuna kichi. Umo waambile amba,"Kafwako byo twakonsha kuuba pa keke pano bino tambula aye nsono yakuvimbila ukape nyenga yobe." Kabiji Vusi wapitaizhe na lweendo lwanji.

##
Mulwendo lwanji, Vusi wasambakene njimi ne ng'ombe wanji. Ng'ombe waambile amba, "Nsono kuwama,nakonsha kujaponyi?" Nsono yawamine biingi kabiji ne ng'ombe wajile yonse.

##
"Wauba ka?" Vusi wajijiile. "Ayo nsono yajinga kyabupe kya nyenga yami. Bamashika ba nzubo bo bampele ino nsono maambo bamokwele kichi kyafumine kubatola bipangwa. Batola bipangwa bampele kino kichi mambo balajile jiike ja keke wa nyenga yami. Keke wajinga wapa masongola a nyenga yami. Pano kafwako jiike, kafwako keke ne kyabupe kwafwako. Nyenga yami ukaamba ambaka?"

##
Ng'ombe waumvwine kutama maambo witemenwe. Njimi waswile amba ng'ombe aye na Vusi ekale ke kyabupe kya nyenga yanji. Kabiji Vusi wapitaizhe na lweendo lwanji.

##
Pano wanyemene ne kubwela kwinjimi pakimye kya kuja kajo ka mulajilo. Kabiji ne Vusi waelekele mu lweendo lwanji. Wakelelwe kufika ku masongola a nyenga yanji. Baichilwe kutanwako ku masongola bajilenga ne kuja.

##
"Nsakuba byeepi?" Vusi wajijile. "Ng'ombe wakunyema wajinga kyabupe mukubwezhapo nsono yampele bashimika mazubo. Bamashika ba nzubo bo bampele ino nsono maambo bamokwele kichi kyafumine kubatola bipangwa. Batola bipangwa bampele kino kichi mambo balajile jiike ja keke wa nyenga yami. Keke wajinga wapa masongola a nyenga yami. Pano kafwako jiike, kafwako keke ne kyabupe kwafwako. Nyenga yami ukaamba ambaka?"

##
Nyenga wakwa Vusi walangulukile kabiji wa ambile amba, "Vusi nkasami, kena akamwa pabya bupe ne. Kena akamwa nangwa pa keke ine! Tuji kuno pamo, nasangalala. Pano vwala bivwalo byobe bya kipale, twayayi tusangalale pajino juuba! " Byobyo aubile Vusi.

##
* License: [CC-BY]
* Text: Nina Orange
* Illustration: Wiehan de Jager
* Translation: Ruth Kapamba, Mwitila Ntabo
* Language: kqn
