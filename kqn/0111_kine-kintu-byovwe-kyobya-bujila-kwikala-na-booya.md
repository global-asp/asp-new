# Kine kintu byovwe kyobya bujila kwikala na booya

##
Juba jimo, Kalulu waendelenga kubwipi na mukola.

##
Kyovwe naye wajinga konka, waile mukwenda nakuja nsono.

##
Kyovwe kechi wamwenemba kalulu uji mpoka kabiji wamunyanchile kukulu. Kalulu watendekele kupachila kyovwe," Kechiwanoma amba wanyanta pakulu nyi?"

##
Kyovwe walombele lulekelo lwamamba kwi kalulu," Napopwela Ndekeleko mambo. Kechi nakukumona ne. Pano kalulu kechi waunvwine ne, kabiji wamunenene kyovwe amba," Wakubilatu nshiji! Jubajimo, ukamona byo nkakuba! "

##
Kalulu waile kwi mujilo nekumwambila amba," yanga ukamusoke Kyovwe inge afume mumema kuya nakuja nsono. Wakunyanta!" Mujilo waasukile amba," Kafwako lukatazhone nsakuya nakuba byo waamba".

##
Pakupita kimye, kyovwe wajilenga nsono kwalepa na mukola. Kumonatu, "fuuuuuuu!" Mujilo watendeka. Mujilo watendekele kusoka booya bwakwa Kyovwe.

##
Kyovwe watendekele kujila ne kunyemena ku mema. Booya bwanji bonse bwapile na mujilo. Kyovwe wajijilenga amba, "Booya bwami, booya mwami bwapya na mujilo! Booya bwami bonse bwaya! Booya bwami bwawama!"

##
Kalulu wasangalele pakumona amba booya bwa kyovwe bonse bwapya. Kufikatu ne jalelo, kyovwe namambo akuchina mujilo, kechi uya kwalepa na mema ne.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Ruth Kapamba & Mwitila Ntabo
* Language: kqn
