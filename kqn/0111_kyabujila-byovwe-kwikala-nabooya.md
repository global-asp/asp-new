# Kyabujila Byovwe Kwikala Nabooya

##
Juuba jimo, Kalulu waendelenga kubwipi namukola.

##
Kyovwe naye wajinga konka, kabiji wenda uja nsono yanenkuma bulongo.

##
Kyovwe kechi wamumwene kalulu ne kabiji wamunyanchile kukuulu. Kalulu watendekele kumupachila kyovwe amba," Obewa Kyovwe! Kechi wamoma amba wanyanta pakuulu nenyi?"

##
Kyovwe walombele lulekelo lwamambo kwi kalulu, "Napopwela ndekeleko mambo. Kechi najikukumona ne. Bino kalulu kechi waunvwine ne, kabiji watwajijile nakupachila kyovwe amba, "Wakubilamotu nshiji! Juuba jimo ukamona byonkakuba! Ukalapila juuba jimo! "

##
Kalulu waile kwi Mujilo nekumubuula amba," Ganga ukansokeleko Kyovwe namujilo inge wafuma mumeema waiya nakuja nsono. Wajikunyanta!" Mujilo wakumbwile amba," Kafwako lukatazhone nsakuya nakuba byonkabyo."

##
Pakupita kimye, kyovwe wajilenga nsono kwalepa na mukola. Mujilo waubatu uushi. Kyovwe wabazhimukiletu mujilo kealulume. Mujilo watendekele kusoka booya bwakwa Kyovwe.

##
Kyovwe watendekele kujila ne kunyemena ku meema. Booya bwanji bonse bwapile namujilo. Kyovwe watwajijile kujila amba, "Booya bwami bwapya namujilo! Booya bwami bonse bwaya! Booya bwami bwawama!"

##
Kalulu wasangalele pakumona amba booya bwakwa kyovwe bonse bwapya. Kufikatu ne jaleelo, kyovwe namambo akuchiina mujilo, kechi uya kwalepa na meema ne.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Ruth Kapamba, Mwitila Ntabo
* Language: kqn
