# Nozibele ne Nsuki Isatu

##
Kala kene, bansongwakazhi basatu baile nakuchaba nkunyi.

##
Jajinga juuba jatwile bingi kyuya. Bano bansongwakazhi bayile nakowa kumukola. Bakailenga nekwisampawila meema.

##
Mukukaya baishile kumona amba bwaila. Bapelawizhizheko kubwela kumuzhi.

##
Byobafikilenga kubwipi na mazubo, Nozibele wakwachile munshigo. Walubileko malungo anji! "Nshijikinyaiko!" Wapopwejile bakwabo. Bino bakwabo bakaine amba bwaila.

##
Nozibele wabwelele bunke kumukola. Wataine malungo anji kabiji watendekele ne kubwela kunzubo. Bino walubijilemo mambo pafichile.

##
Nozibele wamwene palepa kyeya saka kifuma mukazubo. Wapelawizhileko nekufika kubwipi kabiji wakonkoshele nekukibelo.

##
Wabazhimukiletu, kabwa washinkula kinzhilo nekumwipuzha amba, "Ubena kukeba ka?" "Nalubilamo kabiji mbena kukeba kwakulaala," Nozibele wamubujile. "Twela, ingene nsakukusuma!" kabwa waambile. Ponkapotu Nozibele watwelele mukachi.

##
Kabwa wabwelele waamba amba, "Nteekeleko kajo!" "Nkyangye kutekelapo kala kabwa," Nozibele wakumbwile. "Nteekeleko kajo ingene nsakukusuma!" Ponkapotu Nozibele wamuteekejile kabwa byakuja.

##
Kabwa waambile jikwabo amba, "Nganshikileko mwanya!" Nozibele wakumbwile amba, "Nkyangye kwanshikilapo kala kabwa mwanya." "Ngashikile mwanya ingene nsakukusuma!" kabwa waambile. Nozibele waanshikile mwanya.

##
Nanchi moba onse wateekelenga, kupyanga ne kumuchapila kabwa. Pano juuba jimo kabwa wabujile Nozibele amba, "Leelo mbena kuya nakupempula bakwetu. Nanchi obewa upyange munzubo, uteeke kajo kabiji ovwe ne bintu byami saka nkyangye kubwela."

##
Aku Kabwa ufumapotu, Nozibele wayokwele nsuki isatu mumutwe wanji. Wabikile lusuki umo kunshi ya mwanya, mukwabo kunyuma ya kinzhilo, kabiji mukwabo wamubikile mukipaka. Ponkapo wanyemene lubilo lwakine kine kubwela kwabo.

##
Kabwa byoabwelele, wakebele Nozibele. "Nozibele ujipi!?" waipwizhe. "Njimuno munshi yamwanya," lusuki mutanshi wakumbwile. "Nji kunyuma ya kinzhilo," Lusuki wabubiji wakumbwile. Njimuno mukipaka lusuki wabusatu wakumbwile.

##
Kabwa ponkapo wayukile amba Nozibele wamubepa. Nanchi wanyemene ne kumulondela kufika nekumuzhi. Akwa kumuzhi balongo banji Nozibele bamupembelejilenga Kabwa na bichi bikatampe. Kabwa pa kumona bichi wanyemene kufuma popo kebamumwenepo jikwabo ne.

##
* License: [CC-BY]
* Text: Tessa Welch
* Illustration: Wiehan de Jager
* Translation: Mwitila Ntabo
* Language: kqn
