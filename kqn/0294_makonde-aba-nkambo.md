# Makonde aba nkambo

##
Majimi aba nkambo awamine, ajinga na mebele, luku ne makamba. Byawamine pa byonse ke makonde. Nangwa ba nkambo bajinga na bankana bavula, nayukile namba yami batemwesheshe. Bangitanga kimye kyonse ku nzubo yabo. Kabiji ba mbujileko ne bintu bikwaabo bya fyamika. Pano kwajinga kintu kimo kya fyamika kyo babujile kushilang'ena ne amiwa. Koba fukikanga makonde.

##
Juuba jimo, namwene musansa yebatula pamute pangye ya nzubo yaba nkambo. Byo nashikizhe pa musansa, mukumbu yeba mpele ke, "Musansa wami wa mijiki." Kwipi na musansa, kwajinga mabula avula amakonde ao ba nkambo oba alululanga pakimye ne pakimye. najinga na kizaku. "Mabula aka aee nkambo?" Naipwizhe. Mukumbu yena tambwile ke, "Mabula ami a mijiki."

##
Kyajinga kyawama kumona ba nkambo, makonde, mabula a makonde ne musansa. Ba nkambo ba ntumine ku ba maama. "Nkambo, kine lekayi mboneko byo muna kunengezha....." "Kukosama ne mwanyike, uba byo nakubula," baambile. Nanyamukile lubilo.

##
Byonabwelele, Ba nkambo baikele pangye kwakubula musansa nangwa makonde. "Nkambo, musansa uji pi, makonde onse aji pi..." Pano mukumbu ye natambwile ke, "Aji mu mpuzha yami ya majiki." Kyajinga kya kuzhingijisha biingi.

##
Pakupita mooba abiji, ba nkambo bantumine kuya na kwiba kebela mukombo ku kibamba kya kulalako. Byona shinkwiletu kibelo, nanunshishe bweema bwa makonde apya. Mukibamba kya mukachi mwajinga musansa waba nkambo wa majiki. Beifile bulongo ku mweemba wakala. Namunyamwile ne ku nunkula bwema bwawama.

##
Jiiwi ja ba nkambo jambazhimwine byoba ngichile. "Ubena kuuba ka? pelawizha, leta mukombo kuno." Na pelawizhe ne kutwala mukombo. "Ubena kumwemwesela ka?" Ba nkambo baipwizhe. Jipuzho jabo ja ndengejile amba kimwemwensela pa byonatana mu mpuzha yabo ya majiki.

##
Juuba jalondejilepo, ba nkambo byo baishile na ku pempula ba maama, naile ku nzubo yabo lubilo nakumona makonde jikwabo. Kwajinga kizanze kya makonde apya. Natoleko jimo ne kwijifya mu ndeleshi. Panyuma yaku tana musansa jikwabo, naile kunyuma ya nzubo ne kuja lubilo. Jajinga jikonde ja tobala kyakine kine jo nkyangye kujapo kala.

##
Juba ja londejilepo, ba nkambo byo bajinga mu majimi, nabombokele ne kuya na kutala pa makonde. Onse ajinga apya. Natolelemo makonde ana. Byonaendejilenga kumana na kuya ku kibelo, naumvwine ba nkambo ba kopola pangye. Nafile makonde mu ndeleshi ne kwiba pitaila.

##
Juuba jalondejilepo jajinga juuba ja kisankanyi. Ba nkambo babukile biingi lukelo. Batwalanga makonde ne makamba kupotesha ku kisankanyi. Kechi na pelawizhe kuya na kwiba pempula pajoja juuba ine. Kechi na konsheshe kwiba fyama kimye kyalepa ne.

##
Joonka ja juuba mabanga ba ngichile kwiba maama ne ba taata ne ba nkambo. Nayukile kine kintu. Abwa bufuku byo nalajile , nayukile amba kabwezhapo jibiji kwiba, kuba nkambo, nangwa bansemi yami kabiji nangwa kubantu bakwabotu.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Ruth Kapamba, Mwitila Ntabo
* Language: kqn
