# Kufuukula

##
Pamuzhi wetu panjinga makatazho aavula bingi. Twaimananga mumunongo walepa pakuuba amba tutapule mema kufuma kumupompi umotu.

##
Twapembelelanga byakuja bitupanga bantu.

##
Twashinkanga mazubo etu bukiji namambo akuchiina bangivi.

##
Baana bavula balekele masukuulu.

##
Banyike babakazhi baingijiilnga makito mumizhi ya bukaboyi.

##
Banyike babalume bapitañanangatu mumizhi bino bamo baingilanga mumajimi abantu.

##
Inge mwela wapuupa, ndochi ya bipepala yanyamukanga nekwikala kubichi ne kuluvimba.

##
Bantu bekozhezhenga kumabotolo alajikilenga obatailenga kitaye taye.

##
Juuba jimo, uno mupompi wameema waumine kabiji tunchinyi twetu twajingatu kwakubula meema.

##
Ba taata bapitañene kumazubo abantu nakwibabula amba batanwe kumbuñano ya muzhi.

##
Bantu basambakenejile pamo munshi yakichi kikatampe kabiji nekuteleka.

##
Ba taata baimene nekwamba amba," Twafwainwa kwingijila pa kuuba amba tupwishe ano makatazho."

##
Mwana wa myaka itanu na isatu aye Juma wabijikile amba," Nakonsha kwimukwasha kuwamisha."

##
Inetu umo waambile amba," bainetu bafwainwa kunkwasha kujima byakuja."

##
Shetu umo waimene nekwamba amba, "ateba babalume tusa kupoya mushima."

##
Bonsetu twabijikile najiwi jimo amba, twafwainwa kupimpula bwikalo bwetu." Kufumatu pajoja juuba twaingijilenga pamo nekupwisha makatazho amumuzhi wetu.

##
* License: [CC-BY]
* Text: Ursula Nafula
* Illustration: Vusi Malindi
* Translation: Ruth Kapamba, Mwitila Ntabo
* Language: kqn
