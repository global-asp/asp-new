# Andiswa Shenyenye Wampila ya Kumaulu

##
Andiswa watambilenga bansongwalume saka bateya mpila ya kumaulu. Walangulukilenga inge kyakonsheka kutwelamo nekuteya nabo mpila. Walombele luusa amba inge kyakonsheshe kumuswisha kuteya nabo.

##
Ntangi wakwachile maboko mumusana. Wamwambijile amba, "Pauno sukuulu baswishatu kuteya mpila ke banyike babalume kwapwa."

##
Banyike babalume bamubujile kuya nakuteya mpila yakumaboko. Bamubujile amba mpila yakumaboko yoya banyike babakazhi kabiji mpila ya kumaulu ya banyike babalume kwapwa. Andiswa wazhingijile bingi.

##
Juuba jalondejilepo, sukuulu yajinga nampila ikatampe. Bantangi batangijilanga kipanyi kyampila baumvwine bingi moyo mambo nkaizhi wabo mwine wabelele kabiji kechi wakonsheshe kuteyane.

##
Andiswa wanyemejile kubantangi batangijilenga kipanyi kya mpila ya kumaulu nekwibapopwela amba bamutwezhemo. Nanchi baswishishe amba Andiswa atwelemo ne kuteya na kipanyi.

##
Mpila yakosele. Kafwako batwezhezhepo golone kufikatu nepakachi kakimye kyobebapele kuteya mpila.

##
Pa kimye kyobabwelelemo jabubiji nsongwalume wamupanchijile mpila Andiswa. Wanyemene lubilo lwine nekuya kukipanda. Andiswa wapanchile mpila ne kutwezha.

##
Bantu bonse baumvwine bulongo. Kufumatu pajonkaja juuba, bansongwakazhi bebaswishishenga kuteya mpila yakumaulu pasukuulu.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Ruth Kapamba, Mwitila Ntabo
* Language: kqn
