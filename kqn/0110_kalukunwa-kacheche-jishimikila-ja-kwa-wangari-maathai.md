# Kalukunwa kacheche jishimikila ja kwa Wangari Maathai

##
Ku muzhi munshi ya mutumba wa Kenya kumusela wa Afrika, mwanyike wa mukazhi waingilanga mu majimi na bainainji. jizhina janji wajinga Wangari

##
Wangari watemenwe bingi pangye. Aye watemenwe kujima mu majimi. Kabiji wabyajile ne nkunwa mu mushiji.

##
Kimye kyajuba kyo atemwishe ke kimye kya kuzhika juba. Inge pauba mfishi kabiji ke akankalwe kumona bijimwa popo wakanganga amba ke kimye kya kuya ku nzubo. Wapitanga mu jishinda ja kaloolo pakachi ka majimi saka abuka mikola.

##
Wangari wajinga mwanyike wa jimuka bingi kabiji wakebeshe bingi kutendeka sukulu. Pano mino bainanji ne bashanji bakebeshe bingi amba ekalenga pa nzubo saka eba kwashako mingilo panzubo. Byoaikele nemyaka yakusemwa itaanu ne ibiji, kolojaji wamulume wakambizhe ba nsemi amba atendeke sukulu.

##
Watemenwe bingi kufunda! Wangari wafunjile byavula pa buku yense yeatangile. Waubilenga bingi bulongo ku sukulu kabiji ba mwichile kuya na kufunda ku kyaalo kya Amerika. Wangari wasekejile bingi! Wakebeshe bingi kuyuka byavula bya muntanda.

##
Pa sukulu mukatampe wamu Amerika, Wangari wafunjile bintu bipya byavula bingi. Wafunjile pa bijimwa nebyo bikoma. kabiji wavulukile ne byo akomenenga kukaya bisela na bamakolojaji babalume mu fimfutele bya bichi mumasaka awama amu kyaalo kya Kenya.

##
Byo apitaizhe kufunda popo ayukile amba watemenwe bingi bantu bamukyalo kya Kenya. Aye wakebeshe bingi amba bekale basangalala kabiji ba kasuluka. Byo apitaizhe kufunda wafulukishe bingi ne ku muzhi wanji ku Africa.

##
Panyuma ya kupwisha lufundo lwanji, wabwelele ku Kenya. Wataine kyaalo kyanji kya pimpulwa. Wataine ma faamu akatampe ajimiwa muntanda. Bainetu kechi bajipo nakwakutana nkunyi ya kubanza mijilo ya kutekelapo ne. Bantu bayanjile kabiji ne baana bajinga na nzala.

##
Wangari wayukile bya kuuba. Wafunjishe bainetu byakujimba bichi kufumya ku nkunwa. Bainetu bapoteshe bichi ne kwingijisha maali mukulama bisemi byabo. Bainetu basangalele biingi. Wangari wiba kwashishe kumvwa bumuntu.

##
Pakupitapo kimye, bichi bipya bya komene ne kwikala ke jisaka kabiji ne mikola ya tendekele kupita jikwabo. Sabwakya wakwa Wangari waile nkuwa mu Afrika yense. Lelo, biumbi ne biumbi bya bichi byajimwa kufuma ku nkunwa yakwa Wangari.

##
Wangari waingijile na ngovu. Kabiji ne bantu ntanda yense bamwene mingilo yanji kabiji ne ku mupa kilambu kyaile nkuwa kabiji wajinga inetu mutanshi mu Afrika kutambula kino kilambu.

##
Wangari wafwile mumwaka wa 2011 pano twakonsha kumuvuluka kimye kyonse kyotumona kichi kyawama.

##
* License: [CC-BY]
* Text: Nicola Rijsdijk
* Illustration: Maya Marshak
* Translation: Ruth Kapamba, Mwitila Ntabo
* Language: kqn
