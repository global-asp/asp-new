# Juuba jo nafumine ku muzhi kuya mu ngyangi

##
Pa kitesheni paimenanga masakya ku muzhi pavujile bantu ne ma sakya ayula nabipe ne bantu. Kabiji ne panshi pajinga ne bintu bikwabo byavula bya kulonga. Banyamata ba bijikelenga kubena kuya masakya.

##
"Kutaunyi! Kutaunyi! Babena kuya ku muzhika!" Naumvwine munyamata wabijika. Yo sakaya yo nakebelwenga ku kanjila.

##
Uno sakya wakutauni washajile pacheche kuyula kabiji ne bantu bavula beshinjikilenga amba batwele. Bamo balongele bipe byabo munshi wa sakaya. Bakwabo nabo batujile bipe byabo mukachi pakulamina bipe.

##
Ba kang'enda baishilenga pa nyuma bakwachile ma tikechi abo kumaboko saka bakeba pa kwikala musakya wayula. Bainetu baji nabana bebekajile bulongo pa lweendo lwa lepa.

##
Nechichimikele kwipi na windo. Muntu waikele kwipi ne amiwa wakwachijile bingi kyola kya pepala wa pulasitiki wa mazha matamba. Wavwajile nkwabilo yakala, ne jakete wapwa kabiji wamwekene kumvwa moyo.

##
Natajile panje ya sakya ne kulanguluka amba mbena kusha muzhi wami, mpunzha kona komejile. Nailenga ku taunyi mukatampe.

##
Kulonga bipe kwapwile kabiji ne bakang'enda bonse baikele. Basulwishi nabo batwelele musakya nakupotesha bya busulu bwabo ku bakang'enda. Bonse babijikilenga mazhina abyonse byo ba poteshenga. Byaambo byabo bwaumvwanyikilenga nobe byambo bya kukaisha.

##
Bakangenda bacheche bapotele byakutoma, bakwabo nabo bapotele byakujisha ne kutendeka kunyeuna. Aba bujile maali nobe amuwa, batajilengatu.

##
Bino byakuba byonse byaimene pakumvwa kilulumo kyauta wasakya, kayukilo kakuba amba pano ketunyamuke. Banyamata bajile kubasulu kulupuka musakya.

##
Basulu beshinjile mulwabo pakwamba balupuke musakya. bamo bapainenga ma kyengi kubakang'enda. Bamo nabo baesekelenga kupotesha kyapelako.

##
Sakya byo yafuminga pa kitesheni, natajile pangye ya windo. Nalungulikele inge nkabwelako jibiji ku muzhi.

##
Byotwaendeleko paluno lwendo, mukachi kasakya mwaishile mwapyana kya kine kine. Nazhinzhibele mukumona kuuba amba ndaleko.

##
Bino maana ami abwele kumuzhi. Bamama bakekala bulongo nyi? Tululu twami tukaleta maali nyi? Kolajami wamulume uka vulukanga kutekezha tubichi twami tucheche nyi?

##
Mujishinda, nalamine jizhina ja mpunzha kwaikalanga ba mwisho mu taunyi mukatampe. Nejitongwelenga ne mutulo.

##
Panyuma yama awala atanu ne ana, nabukile nakyongo kyobaimbilenga kusakya ne kwita bakang'enda babwelelenga kumuzhi kwetu. Natolele ka kyola kami ne kulupuka musakya.

##
Sakya wabwelelenga wayujile bukiji. Katataka itendeke kubwela kumusela. Kintu kyanema kwi amiwa pano kekutendeka kukeba kuji nzubo yaba mwisho.

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: Ruth Kapamba, Mwitila Ntabo
* Language: kqn
