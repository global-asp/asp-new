# Kinders van was

##
Lank, lank gelede was daar 'n gelukkige gesin.

##
Hulle het nooit met mekaar baklei nie. Hulle het hulle ouers by die huis en op die landerye gehelp.

##
Maar, hulle was nie toegelaat om naby 'n vuur te kom nie.

##
Hulle moes al hulle werk deur die nag voltooi, want hulle was gemaak van was!

##
Maar een van die seuns wou baie graag in die sonlig uitgaan.

##
Eendag was die begeerte om uit te gaan te sterk. Sy broers het hom gewaarsku...

##
Maar dit was te laat! Hy het in die warm son gesmelt.

##
Die waskinders was so hartseer om te sien hoe hulle broer wegsmelt.

##
Maar hulle het 'n plan beraam. Hulle het ‘n voël gevorm met die gesmelte was.

##
Hulle het hul voël-broer na 'n hoë berg toe geneem.

##
Toe die son opkom, het hy singend weggevlieg in die oggendlig in.

##
* License: [CC-BY]
* Text: Southern African Folktale
* Illustration: Wiehan de Jager
* Translation: Suzette Hallatt, Helena Vilonel
* Language: af
