# Sakima se lied

##
Sakima het saam met sy ouers en vierjarige suster gewoon. Hulle het op 'n ryk man se grond gewoon. Hulle grasbedekte hut was aan die einde van 'n ry bome.

##
Toe Sakima drie jaar oud was, het hy siek geword en sy sig verloor. Sakima was 'n begaafde seun.

##
Sakima het baie dinge gedoen wat ander sesjarige seuns nie gedoen het nie. Hy kon byvoorbeeld saam met ouer mense van die dorpie sit en belangrike sake bespreek.

##
Sakima se ouers het by die ryk man se huis gewerk. Hulle het vroegoggend van die huis af weggegaan en laataand teruggekom. Sakima het by sy sussie gebly.

##
Sakima het gehou van sing. Eendag het sy ma hom gevra, "Waar leer jy die liedjies, Sakima?"

##
Sakima het geantwoord, " Hulle kom net, Mamma. Ek hoor hulle in my kop en dan sing ek."

##
Sakima het daarvan gehou om vir sy sussie te sing, veral as sy honger was. Sy sussie sou luister hoe hy sy geliefkoosde lied sing. Sy sou wieg op die maat van die strelende musiek.

##
"Sal jy dit weer en weer sing, Sakima," het sy sussie hom gesmeek. Sakima sou instem en dit oor en oor sing.

##
Een aand toe sy ouers huis toe kom, was hulle baie stil. Sakima het geweet dat iets verkeerd was.

##
"Wat is verkeerd, Mamma, Pappa?" het Sakima gevra. Hy moes hoor dat die ryk man se seun vermis was. Die man was baie hartseer en eensaam.

##
"Ek kan vir hom sing. Miskien kan hy weer gelukkig wees," het Sakima vir sy ouers gesê. Sy ouers het nee gesê. "Hy is baie ryk. Jy is net 'n blinde seuntjie. Dink jy jou lied sal hom help?"

##
Sakima het nie opgegee nie. Sy sussie het hom ondersteun. Sy het gesê, "Sakima se liedjies troos my as ek honger is. Hulle sal die ryk man ook troos."

##
Die volgende dag het Sakima sy sussie gevra om hom na die ryk man se huis toe te lei.

##
Hy het onder die een groot venster gaan staan en begin om sy geliefkoosde lied te sing. Stadig het die ryk man se kop deur die groot venster begin wys.

##
Die werkers het hul werk gestaak. Hulle het na Sakima se pragtige lied geluister. Een van die mans het egter gesê, "Niemand kon die baas vertroos nie. Dink hierdie blinde seun hy kan hom vertroos?"

##
Sakima het sy lied klaar gesing en omgedraai om weg te gaan. Maar die ryk man het buitentoe gehardloop en gesê, "Sing asseblief weer."

##
Op daardie oomblik het twee mans met iets op 'n draagbaar aangekom. Hulle het die ryk man se seun gekry. Hy was geslaan en langs die pad gelos.

##
Die ryk man was so bly om sy seun weer te sien. Hy het Sakima beloon omdat hy hom vertroos het. Hy het sy seun en Sakima hospitaal toe geneem, sodat Sakima sy sig kon herwin.

##
* License: [CC-BY]
* Text: Ursula Nafula
* Illustration: Peris Wachuka
* Translation: Willemien Wannberg
* Language: af
