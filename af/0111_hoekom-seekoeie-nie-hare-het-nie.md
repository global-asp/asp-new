# Hoekom seekoeie nie hare het nie

##
Haas het eendag langs die rivier verby gestap.

##
Seekoei was ook daar, hy was besig om die sappige groen gras te eet.

##
Seekoei het nie vir Haas gesien nie en per ongeluk op Haas se voet getrap. Haas het begin om op Seekoei te skree: "Jou Seekoei! Kan jy nie sien dat jy op my voet trap nie?"

##
Seekoei het vir haas om verskoning gevra: "Ek is so jammer. Ek het jou nie gesien nie. Asseblief, vergewe my!" Haas wou egter nie luister nie en het op Seekoei geskree: "Jy het dit aspris gedoen! Jy sal nog sien, eendag sal jy kry wat jy verdien!"

##
Haas het toe vir Vuur gaan haal en gesÃª: " Gaan brand vir Seekoei wanneer sy uit die rivier uitkom om gras te eet. Sy het op my getrap!" Vuur antwoord vir Haas: "Geen probleem nie, Haas, my vriend. Ek sal doen net soos jy vra."

##
Later het Seekoei ver van die rivier af gras gaan eet. Ewe skielik "Woosj!" begin Vuur brand. Die vlamme het Seekoei se hare begin brand.

##
Seekoei het begin huil en na die water toe gehardloop. Al haar hare was afgebrand deur die vlamme. Seekoei het aanhou huil: "My hare het afgebrand in die vuur! My hare is alles weg! My pragtige hare!"

##
Haas was baie bly dat Seekoei se hare gebrand het. En tot vandag toe, oor hulle vrees vir vuur, gaan seekoeie nooit meer ver van die water af nie.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Elizma Hiscock, Helena Vilonel
* Language: af
