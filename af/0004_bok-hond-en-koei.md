# Bok, Hond en Koei

##
Bok, Hond en Koei was groot vriende. Hulle het eendag in 'n huurmotor op reis gegaan.

##
Toe hulle die einde van die reis bereik, het die bestuurder hulle gevra om hulle reisgeld te betaal. Koei het haar fooi betaal.

##
Hond het 'n bietjie ekstra betaal, omdat hy nie die regte kleingeld gehad het nie.

##
Die bestuurder wou net Hond sy kleingeld terug gee, toe Bok weghardloop sonder om enigiets te betaal.

##
Die bestuurder was baie kwaad. Hy het weggery sonder om vir Hond sy kleingeld te gee.

##
Dis hoekom, selfs vandag, Hond na 'n motor hardloop om binnekant te loer op soek na die bestuurder wat hom nou nog sy kleingeld skuld.

##
Bok hardloop weg van die geluid van 'n motor. Sy is bang sy sal tronk toe geneem word omdat sy nie haar reisgeld betaal het nie.

##
En Koei is nie gepla wanneer 'n motor aankom nie. Koei neem haar tyd om oor die pad te stap, want sy weet dat sy haar reisgeld ten volle betaal het.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Tristan Mark Ilsley, Helena Vilonel
* Language: af
