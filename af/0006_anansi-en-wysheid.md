# Anansi en Wysheid

##
Lank, lank gelede het die mense niks geweet nie. Hulle het nie geweet hoe om gewasse te plant of klere te weef of hoe om gereedskap van yster te maak nie. Die god Nyame bo in die lug het al die wysheid van die wêreld gehad. Hy het dit veilig in 'n kleipot bewaar.

##
Op 'n dag het Nyame besluit om die pot met wysheid vir Anansi te gee. Elke keer as Anansi in die pot gekyk het, het hy iets nuuts geleer. Dit was so opwindend!

##
Gierige Anansi het gedink: "Ek sal die pot veilig in die top van 'n hoë boom bewaar. Dan kan ek alles vir myself hê!" Hy het 'n lang draad gespin, dit rondom die kleipot gedraai en aan sy maag vas gemaak. Hy het begin om in die boom op te klim. Dit was moeilik om boom te klim met die pot wat die heeltyd teen sy knieë stamp.

##
Die heeltyd het Anansie se seuntjie onder die boom gestaan en hom dop gehou. Hy het gesê: "Sou dit nie makliker wees om te klim as jy die pot op jou rug vasmaak nie?" Anansi het probeer om die pot vol wysheid op sy rug vas te maak, en dit was regtig baie makliker.

##
Gou-gou het hy die boomtop bereik, maar toe stop hy en dink: "Ek is veronderstel om die een met al die wysheid te wees, en hier was my seun slimmer as ek!" Anansi was so kwaad hieroor dat hy die kleipot uit die boom uit gegooi het.

##
Dit het aan skerwe gespat toe dit die grond tref. Die wysheid was verniet vir almal om in te deel. Dit is hoe die mense geleer het hoe om te boer, klere te weef, gereedskap van yster te maak en al die ander dinge wat mense weet hoe om dit te doen.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Willemien Wannberg
* Language: af
