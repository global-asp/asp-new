# Wat Vusi Se Suster Gesê Het

##
Vroeg een oggend het Vusi se ouma hom geroep en gesê, "Vusi, neem asseblief hierdie eier na jou ouers toe. Hulle het dit nodig om 'n groot koek te bak vir jou suster se troue."

##
Op pad na sy ouers het Vusi twee seuns raakgeloop, wat besig was om vrugte te pluk. Een seun het die eier uit Vusi se hand gegryp en dit stukkend teen 'n boom verpletter.

##
"Wat het jy gedoen?" skree Vusi. "Daardie eier was vir 'n koek vir my suster se troue. Wat gaan my suster sê as daar nie 'n troukoek is nie?"

##
Die seuns was baie jammer. "Ons kan nie help met die koek nie maar hier is 'n kierie vir jou suster," het een gesê. Vusi is toe weer oppad.

##
Padlangs het hy twee mans ontmoet wat besig was om 'n huis bou. "Kan ons daardie sterk stok gebruik?" vra een. Vusi gee toe die stok vir hom, maar die stok was nie sterk genoeg vir bouwerk nie en het gebreek.

##
"Wat het jy gedoen?" huil Vusi. "Daardie stok was 'n trougeskenk vir my suster. Die vrugteplukkers het vir my die stok gegee omdat hulle die eier wat in die koek sou wees, gebreek het. Die koek was vir my suster se troue. Nou is daar geen eier, koek of geskenk nie. Wat gaan my suster sê?"

##
Die bouers het so sleg gevoel omdat die stok gebreek het. "Ons kan nie help met die koek nie, maar hier is 'n bondel gras vir jou suster," het een gesê. En so het Vusi voortgegaan met sy reis.

##
Verder aan het Vusi 'n boer met 'n koei ontmoet. ''Daardie gras lyk heerlike. Kan ek 'n happie kry?" vra die koei. Maar die gras was so smaaklik dat die koei alles opgeëet het!

##
"Wat het jy gedoen?" skree Vusi. "Daardie gras was 'n geskenk vir my suster. Die bouers het dit vir my gegee omdat hulle die stok gebreek het wat ek by die vrugteplukkers gekry het." Die vrugteplukkers het die stok vir my gegee omdat hulle die eier vir my suster se koek gebreek het. Die koek was vir my suster se troue.

##
Die koei was vreeslik jammer dat sy so gulsig was. Die boer het saamgestem dat die koei saam met Vusi gaan, as 'n geskenk aan sy suster. En so het Vusi voortgegaan.

##
Maar later in die dag het die koei terug gehardloop na die boer toe. Dit het Vusi lank geneem om by die troue uit te kom en die gaste het alreeds begin eet.

##
"Wat moet ek nou doen?" vra Vusi. "Die koei wat weggehardloop het was 'n geskenk in ruil vir die gras wat die bouers vir my gegee het. Die bouers het vir my gras gegee omdat hulle die stok gebreek het wat ek van die vrugteplukkers gekry het. Die vrugteplukkers het weer die stok vir my gegee omdat hulle die eier vir my suster se koek gebreek het. Die koek was vir my suster se troue. Nou is daar geen eier,  geen koek en geen geskenk nie."

##
Vusi se suster het gehoor wat hy sê en vir 'n oomblik gedink voordat sy antwoord. ''Vusi, my broer, ek gee regtig nie om oor geskenkies nie. Ek gee nie eers om oor die koek nie! Ons is almal saam hier, en daaroor is ek gelukkig. Gaan trek nou jou deftige klere aan en kom vier saam met ons hierdie spesiale dag!" En dit is net wat Vusi gedoen het."

##
* License: [CC-BY]
* Text: Nina Orange
* Illustration: Wiehan de Jager
* Translation: Nadine Langley, Helena Vilonel
* Language: af
