# Hennetjie en Duisendpoot

##
Hennetjie en Duisendpoot was vriende. Maar hulle het altyd teen mekaar gekompeteer. Op 'n dag het hulle besluit om sokker te speel om te bepaal wie die beste speler is.

##
Hulle het sokkerveld toe geloop en met hulle wedstryd begin. Hennetjie was vinnig, maar Duisendpoot was vinniger. Hennetjie het ver geskop, maar Duisendpoot het verder geskop. Hennetjie het knorrig begin raak.

##
Hulle het besluit om te kyk wie die meeste doele kon skop. Duisendpoot was eerste die doelwagter. Hennetjie het net een doel geskop. Daarna was dit Hennetjie se beurt om die doel te verdedig.

##
Duisendpoot het die bal geskop en een punt aangeteken. Duisendpoot het die bal gedribbel en nog 'n doel aangeteken. Duisendpoot het 'n kopbal gespeel en nog 'n doel aangeteken. Duisendpoot het altesaam vyf doele aangeteken.

##
Hennetjie was woedend omdat sy verloor het. Sy was 'n slegte verloorder. Duisendpoot het begin lag omdat sy vriendin so 'n groot bohaai opskop.

##
Hennetjie was so kwaad dat sy besluit het om haar bek groot oop te maak en Duisendpoot in te sluk.

##
Terwyl Hennetjie rustig huis toe geloop het, het sy vir Mamma Duisendpoot raakgeloop. Mamma Duisendpoot het gevra: "Het jy my kind gesien?" Hennetjie het nie geantwoord nie. Mamma Duisendpoot was baie bekommerd.

##
Net toe Hennetjie begin loop, het Mamma Duisendpoot 'n klein stemmetjie gehoor. "Help my Mamma!" het die stem geskree. Mamma Duisendpoot het soekend rondgekyk en versigtig geluister. Die stem het uit Hennetjie se maag gekom.

##
Mamma Duisendpoot het geskree: "Gebruik jou unieke krag, my kind!" Duisendpote kan 'n slegte reuk en aaklige smaak afgee. Hennetjie het begin siek voel.

##
Hennetjie het 'n wind opgebreek. Toe het sy 'n sluk gegee en gespoeg. Toe het sy genies en begin hoes en hoes. Duisendpoot was walglik!

##
Hennetjie het gehoes en geproes tot sy die duisendpoot wat in haar maag was, uitgehoes het. Mamma en Duisendpoot het vinnig teen 'n boomstam opgeklim om te gaan wegkruip.

##
Van daardie dag af is hoenders en duisendpote vyande.

##
* License: [CC-BY]
* Text: Winny Asara
* Illustration: Magriet Brink
* Translation: Tanja Pouwels, Helena Vilonel
* Language: af
