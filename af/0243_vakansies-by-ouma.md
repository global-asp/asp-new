# Vakansies By Ouma

##
Odongo en Apiyo het in die stad by hulle pa gewoon. Hulle het uitgesien na die vakansie. Nie net omdat die skool gesluit was nie, maar omdat hulle by hulle ouma gaan kuier. Sy het in ‘n vissersdorpie op die platteland gewoon naby ‘n meer.

##
Odongo en Apiyo was opgewonde omdat dit weer tyd was om by haar te gaan kuier. Die aand voor hulle vertrek, het hulle hul tasse gepak en maak gereed vir die reis na die dorpie. Hulle kon nie slaap nie en het die hele nag oor die vakansie gepraat.

##
Vroeg die volgende oggend het hulle na die dorpie vertrek in hulle pa se kar. Hulle het verby berge, wilde diere en tee-plantasies gery. Hulle het die motors getel en liedjies gesing.

##
Na 'n ruk is die kinders moeg en raak aan die slaap.

##
Pa het vir Odongo en Apiyo wakkergemaak toe hulle in die dorpie aankom. Daar het hulle Nyar-Kanyada, hulle ouma gevind, besig om te rus op ‘n mat onder ‘n boom. Nyar-Kanyada in die Luo-taal, beteken "dogter van die Kanyada ". Sy was ‘n sterk en pragtige vrou.

##
Nyar-Kanyada het hulle verwelkom en het in die kamer rondgedans en gesing van blydskap. Haar kleinkinders was opgewonde om die geskenke wat hulle saamgebring het vir haar te gee. "Maak my geskenk eerste oop," sê Odongo. "Nee, myne eerste!" sê Apiyo.

##
Nadat Ouma die geskenke oopgemaak het, seën sy haar kleinkinders op die tradisionele manier.

##
Daarna het Odongo en Apiyo buite gaan speel. Hulle het skoenlappers en voëls gejaag.

##
Hulle het boomgeklim en geswem in die meer.

##
Toe dit donker word, het hulle teruggegaan huis toe vir aandete. Nog voor hulle kon klaar eet, het hulle aan die slaapgeraak!

##
Die volgende dag het die kinders se pa teruggery stad toe. Hy los die kinders by Nyar-Kanyada.

##
Odongo en Apiyo het hulle ouma met die huistake gehelp. Hulle het water en vuurmaakhout gaan haal. Hulle het eiers gaan uithaal by die hoenders en groente in die tuin gepluk.

##
Ouma het haar kinders geleer hoe om sagte papkoekies te maak wat 'n mens saam met bredie eet. Sy wys hulle hoe om kokosneut rys saam met vis te eet.

##
Een oggend het Odongo sy ouma se koeie na die weiveld geneem. Hulle hardloop tot op die buurman se plaas. Die boer was baie kwaad vir Odongo. Hy dreig om die koeie vir homself te hou omdat hulle sy oes geëet het. Na daardie dag maak die seun seker dat die koeie nie weer in die moeilikheid kom nie.

##
Op 'n ander dag het die kinders saam met hul ouma na die mark toe gegaan. Sy het 'n stalletjie waar sy groente, suiker en seep verkoop.

##
Teen die einde van die dag het hulle saam tee gedrink. Hulle het hulle ouma gehelp om die geld wat sy verdien het te tel.

##
Maar gou was die vakansie verby en die kinders moes teruggegaan het stad toe. Ouma het vir Odongo 'n keps gegee en vir Apiyo 'n trui. Sy het kos vir die reis ingepak.

##
Toe hulle pa gekomhet om hulle te haal, wou hulle nie weggegaan het nie. Die kinders het vir Ouma gesmeek om saam stad toe te gaan. Sy het net geglimlag en gesê, "Ek is te oud vir die stad. Ek sal vir julle wag totdat julle weer in my dorpie kom kuier."

##
Odongo en Apiyo het haaralbei 'n stywe drukkie gegee en totsiens gesê.

##
Terug by die skool vertel Odongo en Apiyo vir al hulle vriende van die lewe in die dorpie. Sommige kinders het gedink dat die lewe in die stad lekerder is. Ander het gevoel lewe in ‘n dorpie is beter. Maar die meeste van alles, het almal saamgestem dat Odongo en Apiyo ‘n wonderlike ouma het!

##
* License: [CC-BY]
* Text: Violet Otieno
* Illustration: Catherine Groenewald
* Translation: Fanie Viljoen, Helena Vilonel
* Language: af
