# Vakansies By Ouma

##
Odongo en Apiyo woon in die stad by hulle pa. Hulle sien uit na die vakansie. Nie net omdat die skool gesluit het nie, maar omdat hulle by hulle ouma gaan kuier. Sy het in ‘n vissersdorpie op die platteland gewoon naby ‘n meer.

##
Odongo en Apiyo was opgewonde omdat dit weer tyd ass om by haar te gaan kuier. Die aand voor hulle vertrek, pak hulle hul tasse en maak gereed vir die reis na die dorpie. Hulle kon nie slaap nie en praat die hele nag oor die vakansie.

##
Vroeg die volgende oggend vertrek hulle na die dorpie in hul pa se kar. Hulle ry verby berge, wilde diere en tee-plantasies. Hulle tel die motors en sing liedjies.

##
Na 'n ruk is die kinders moeg en raak aan die slaap.

##
Pa maak vir Odongo en Apiyo wakker toe hulle in die dorpie aankom. Daar vind hulle Nyar-Kanyada, hulle ouma besig om te rus op ‘n mat onder ‘n boom.Nyar-Kanyada in die Luo-taal , beteken “dogetr van die Kanyada”. Sy was ‘n sterk en pragtige vrou.

##
Nyar-Kanyada verwelkom hulle en dans in die kamer rond en sing van blydskap. Haar kleinkinders is opgewonde om die geskenke wat hulle saamgebring het vir haar te gee. "Maak my geskenk eerste oop," sê Odongo. “ Nee, myne eerste!” sê Apiyo.

##
Nadat Ouma die geskenke oopgemaak het, seën sy haar kleinkinders op die tradisionele manier.

##
Daarna gaan speel Odongo en Apiyo buite. Hulle jaag skoenlappers en voëls.

##
Hulle klim boom en swem in die meer.

##
Toe dit donker word, gaan hulle terug huis toe vir aandete. Nog voor hulle kon klaar eet, raak hulle aan die slaap!

##
Die volgende dag ry die kinders se pa terug stad toe. Hy los die kinders by Nyar-Kanyada.

##
Odongo en Apiyo help hulle ouma met die huistake. Hulle gaan haal water en vuurmaakhout. Hulle gaan haal eiers uit by die hoenders en pluk groente in die tuin.

##
Ouma leer haar kinders hoe om sagte papkoekies te maak wat 'n mens saam met bredie eet. Sy wys hulle hoe om kokosneut rys saam met vis te eet.

##
Een oggend neem Odongo sy ouma se koeie na die weiveld. Hulle hardloop tot op die buurman se plaas. Die boer is baie kwaad vir Odongo. Hy dreig om die koeie vir homself te hou omdat hulle sy oes geet. Na daardie dag maak die seun seker dat die koeie nie weer in die moeilikheid kom nie.

##
Op 'n ander dag gaan die kinders saam met hul ouma na die mark toe. Sy het 'n stalletjie waar sy groente, suiker en seep verkoop.

##
Teen die einde van die dag drink hulle saam tee. Hulle help hul ouma om die geld wat sy verdien het te tel.

##
Maar gou is die vakansie verby en die kinders moet teruggaan stad toe. Ouma gee vir Odongo 'n keps en vir Apiyo 'n trui. Sy pak kos vir die reis.

##
Toe hul pa hulle kom haal, wil hulle nie weggaan nie. Die kinders smeek vir Ouma om saam stad toe te gaan. Sy glimlag net en sê, "Ek is te oud vir die stad. Ek sal vir julle wag totdat julle weer in my dorpie kom kuier."

##
Odongo en Apiyo gee haar 'n stywe drukkie en sê totsiens.

##
Terug by die skool vertel Odongo en Apiyo vir al hulle vriende van die lewe in die dorpie.

##
* License: [CC-BY]
* Text: Violet Otieno
* Illustration: Catherine Groenewald
* Translation: Fanie Viljoen, Helena Vilonel
* Language: af
