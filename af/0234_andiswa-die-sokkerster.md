# Andiswa, die sokkerster

##
Andiswa het die seuns wat sokker gespeel het, dopgehou. Sy het gewens sy kon saamspeel. Sy het die afrigter gevra of sy nie saam met hulle kon oefen nie.

##
Die afrigter het sy hande op sy heupe gesit. "By hierdie skool word net seuns toegelaat om sokker te speel," het hy gesê.

##
Die seuns het gesê sy moes gaan netbal speel. Hulle het gesê netbal is bedoel vir meisies en sokker vir seuns. Andiswa was baie ongelukkig.

##
Die skool het die volgende dag 'n groot sokkerwedstryd gehad. Die afrigter was bekommerd, want sy beste speler was siek en kon daarom nie speel nie.

##
Andiswa het na die afrigter toe gehardloop en by hom gepleit om haar te laat speel. Die afrigter was onseker wat om te doen. Hy het toe besluit dat Andiswa deel mag wees van die span.

##
Dit was 'n harde wedstryd. Teen rustyd het niemand nog 'n doel aangeteken nie.

##
Gedurende die tweede helfte van die wedstryd, het een van die seuns die bal na Andiswa toe geskop. Sy het vinnig na die doelhok beweeg. Sy het die bal hard geskop en 'n doel aangeteken.

##
Die skare het gejuig. Van daardie dag af, mag meisies ook sokker gespeel het in die skool.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Willemien Wannberg
* Language: af
