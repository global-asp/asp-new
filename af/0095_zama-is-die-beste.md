# Zama is die beste!

##
My boetie slaap baie laat. Ek word vroeg wakker, want ek is die beste.

##
Ek is die een wat die son laat inskyn.

##
"Jy is my oggendster," sê Mamma.

##
Ek was myself, ek benodig nie enige hulp nie.

##
Ek kan regkom met koue water en blou lekkerruik seep.

##
Mamma herinner, "Moenie vergeet om jou tande te borsel nie." Ek antwoord, "Nooit, nie ek nie!"

##
Nadat ek gewas het, groet ek vir oupa en Tannie, en wens hulle 'n goeie dag toe.

##
Dan trek ek myself aan. "Ek is nou groot, Mamma," sê ek.

##
Ek kan my knope en my skoene vasmaak.

##
Ek maak seker dat my boetie al die skoolnuus hoor.

##
In die klas, doen ek my bes in alles.

##
Ek doen elke dag al hierdie goeie dinge. Waarvan ek die meeste hou, is om te speel en speel!

##
* License: [CC-BY]
* Text: Michael Oguttu
* Illustration: Vusi Malindi
* Translation: Willemien
* Language: af
