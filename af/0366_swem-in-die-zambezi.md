# Swem in die Zambezi

##
Dit was 'n helder, sonnige Sondagmiddag. Die jong meisies in Lusese het onder die takke van die grootste Musikili boom in die Caprivi bymekaar gekom.

##
Die opgewonde gegons van hulle stemme het deur die hele dorp weerklink. Hulle roep na hulle vriende. "Nakamwu, ek wag vir jou." Maak gou, Chaze." Silume! Kom nou!"

##
Maria soek na Ntwala. Ntwala vat hulle elke Sondag om te gaan swem. "Ntwala! Ntwalee! Ntwalaaa! Ntwaloo!" roep sy.

##
Ntwala skree van die oorkant van die dorpie. "Hier is ek! Ek wag vir julle." Al die meisie het tot by haar gehardloop.

##
"Is julle gereed om vandag te gaan swem?" het Ntwala vir hulle gevra. "Jaaaa," skree hulle vrolik terwyl hulle huppel en rondspring van opgewondenheid.

##
Terwyl hulle rivier toe loop, vertel Ntwala vir hulle stories. "Vertel vir ons van die tyd toe ons dorpie oorstroom was," roep hulle uit. "Vertel vir ons van die Jakkals en die Bobbejaan."

##
Langs die rivier het 'n kolossale Maroelaboom gegroei. Die meisies het na die grootste Maroela-vrug vir Ntwala gesoek.

##
"Ek het die grootste een," skree Joy. Sy het haar Maroela-vrug vir Ntwala gegee.

##
"Toe, gaan swem nou," het Ntwala vir die meisies gesê. Hulle almal het die water ingehardloop, gillend en giggelend toe hulle die koue water van die Zambezi rivier voel.

##
Ntwala het op die rivierbank bly staan. Sy was op die uitkyk vir krokodille. Sy het dopgehou hoe die ouer meisies resies jaag en duik. Sy het ook gekyk hoe die jonger meisies rondplas en leer hoe om te swem.

##
"Kompetisietyd," skree sy uiteindelik. "Staan in 'n ry." Sy het die grootste maroela-vrug opgetel. Sy het dit so ver as wat sy kan in die water gegooi.

##
"Een, twee, drie. Weg!" skree sy. Die kinders het in die water ingehardloop en geswem na die vrug toe. Ntwala het hulle dopgehou.

##
"Ek is eerste!" skree Maria en Chaze gelyktydig uit. "Julle het saam gewen," antwoord Ntwala.

##
"Ek wil weer resies jaag," het Maria gesê. " Ja!" sê Chaze. "Mag ons, Ntwala?" het die ander meisies gevra.

##
"Staan weer in die ry," het Ntwala gesê. Sy het weer 'n Maroela-vrug opgetel en dit so ver as wat sy kon gegooi.

##
"Een, twee, drie. Weg!" het sy uitgeroep. Die kinders het die water ingehardloop na die maroela-vrug toe. Ntwala het hulle dopgehou.

##
"Ek is eerste!" het Chaze geskree. Maria het opgehou met swem. Chaze is die wenner," het Ntwala gesê. "Welgedaan, Chaze. Nou kan ons huis toe gaan."

##
Die kinders het huis toe geloop met Ntwala. "vertel vir ons 'n storie, Ntwala," het hulle gevra. Hulle het graag na haar stories geluister.

##
Maria het Chaze van agter af bekruip en haar omgestamp. Chaze het begin huil. "Chaze se ma gaan jou wil slaan" het Joy vir Maria gesê.

##
"Maria! Hoekom het jy dit aan Chaze gedoen?" vra Ntwala. "Sy het die swemresies gewen. Dit is nie regverdig nie," het Maria gekla.

##
Ntwala het al die meisies gevra om in 'n sirkel te sit. "Wat het die skoolhoof vir ons gesê?" het sy gevra. "Dit is verkeerd om te baklei. Mense wie baklei moet gestraf word," het Namamwu gesê.

##
"Maria moet om verskoning vra," het Namasiku gesê. "Chaze moet haar terugslaan," het Joy gesê. "Nee, dit is verkeerd om mekaar te stamp," het Ntwala gesê.

##
Ntwala het gesê, "Ek dink Maria moenie volgende Sondag saam gaan swem nie." Maria het dadelik in trane uitgebars. "Ek ... ek ... ek is jammer, Chaze. Ek is jammer ek het jou gestamp. Ek sal nooit weer iemand stamp nie," het sy om verskoning gevra.

##
"Ek vergewe jou," het Chaze gesê en het haar arm om Maria gesit." Maria en ek sal saam met jou huis toe kom," het Ntwala vir Chaze gesê. "Maria moet jou ma ook om verskoning vra."

##
Maria het vir Chaze se ma gesê, "Ek het vir Chaze gestamp, want sy het die resies gewen. Chaze is my vriendin en dit was verkeerd van my om haar te stamp."

##
Mevrou Sibungo het na Maria geluister. "Dit was verkeerd, Maria, dit is slegte gedrag om mense te stamp. Dankie dat jy om verskoning kom vra het. Ek vergewe jou." Mevrou Sibungo het vir Ntwala gesê," Jy is 'n goeie leier."

##
Mevrou Sibungo het met al die kinders gepraat. "Ntwala het aan 'n straf vir Maria gedink. Sy het vir Chaze gestamp omdat sy die swemresies verloor het. Nou sal sy nie weer mag deelneem nie."

##
"Maar Mamma," het Chaze geglimlag. "Ek wil nie dat Maria by die huis bly volgende Sondag nie. Ek wil volgende week weer teen haar resies jaag as ons gaan swem!"

##
* License: [CC-BY-NC-SA]
* Text: Imelda Lyamine, Albius Chunga Mulisa, Maria Simasiku, Florence Habayemi Shitaa
* Illustration: Kleopas Jambeinge
* Translation: Helena Vilonel
* Language: af
