# 'n Klein saadjie: Die verhaal van Wangari Maathai

##
In 'n klein dorpie teen die hange van berg Kenya, het 'n klein dogtertjie in die landerye saam met haar ma gewerk. Haar naam was Wangari.

##
Wangari het dit baie geniet om buite te wees. In hulle familie se groentetuin, het sy die grond losgemaak met haar panga. Toe het sy klein saadjies in die grond geplant.

##
Sonsondergang was haar gunsteling deel van die dag. Sy het geweet dit was tyd om huis toe te gaan wanneer dit so donker geword het, dat sy nie meer die plante kon sien nie. Sy het die smal paadjies gevolg deur die landerye en deur riviere gegaan.

##
Wangari was 'n slim kind en kon nie wag om skool te gaan nie. Haar ma en pa wou gehad het dat sy tuis moet bly, om hulle by die huis te help. Op sewe-jarige ouderdom het haar ouer boer haar ouers oortuig om haar skool toe te stuur.

##
Sy het daarvan gehou om te leer! Met elke boek wat Wangari gelees het, het sy al hoe meer geleer. Sy het so goed gedoen op skool dat sy uitgenooi is om in die Verenigde State van Amerika te gaan studeer. Wangari was baie opgewonde! Sy wou graag meer van die wêreld leer.

##
Wangari het baie nuwe dinge by die Amerikaanse universiteit geleer. Sy het meer van plante en hoe hulle groei geleer. Dit het haar laat terugdink aan die pragtige woud in Kenya. Sy het daar saam met haar broers onder die koeltebome gespeel.

##
Terwyl sy studeer het, het sy al hoe meer besef hoe lief sy die mense van Kenya gehad het. Sy wou hê hulle moes gelukkig en vry wees. Hoe meer sy geleer het, hoe meer het sy teruggedink aan haar tuiste in Afrika.

##
Toe sy haar studies voltooi het, is sy terug Kenya toe. Alles in haar land het verander. Daar was groot uitgestrekte plase, reg oor die land. Die vroue het nie meer hout gehad om vuur te maak nie. Die mense was arm en die kinders was honger.

##
Wangari het 'n plan gehad. Sy het die vroue geleer hoe om met die plant van 'n saadjie, 'n boom te laat groei. Die vroue kon die bome verkoop en die geld gebruik om na hulle gesinne om te sien. Die vroue was baie gelukkig. Wangari het hulle gehelp om suksesvol en sterk te wees.

##
Soos die tyd verby gegaan het, het die nuwe bome grootgeword en tot woude gegroei. Die riviere het weer begin vloei. Wangari se boodskap het reg oor Afrika versprei. Vandag is daar miljoene bome wat gegroei het van Wangari se saadjies.

##
Wangari het hard gewerk. Regoor die wêreld het mense van haar gehoor en sy het 'n bekende prys verower. Ons noem hierdie prys die Nobel Prys vir Vrede. Sy was die eerste vrou in Afrika wat hierdie prys ontvang het.

##
Wangari het in 2011 gesterf, maar elke keer wat ons 'n boom sien, kan ons aan haar dink.

##
* License: [CC-BY]
* Text: Nicola Rijsdijk
* Illustration: Maya Marshak
* Translation: Monique, Helena Vilonel
* Language: af
